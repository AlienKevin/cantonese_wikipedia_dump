{"id": "8183", "revid": "23896", "url": "https://zh-yue.wikipedia.org/wiki?curid=8183", "title": "2006", "text": ""}
{"id": "8184", "revid": "525147", "url": "https://zh-yue.wikipedia.org/wiki?curid=8184", "title": "打荷包 (足球)", "text": "打荷包原本嘅意思係指俾人偷咗個銀包。\n喺足球場上，佢嘅意思係當控球在腳嘅球員唔小心或者唔留神，而俾對方球員喺腳下偷甩個波變成對手反攻嘅機會。"}
{"id": "8185", "revid": "259", "url": "https://zh-yue.wikipedia.org/wiki?curid=8185", "title": "醫院波", "text": "醫院波嘅意思即係話，當踢足球嘅時候，一位球員諗住交個波畀隊友，點知嗰個接應嘅隊友身邊其實已經有對方球員接近緊，令到呢個接應嘅球員接呢球接得好狼狽，甚至差啲交失而將個波畀咗對手，或者引到對手球員向接應嘅隊友飛剷，差啲令隊友受傷入醫院；講得簡單啲，就係因為個球員畀個波「到喉唔到肺」，噉呢啲傳球就可以話係畀醫院波。\n呢句術語最普遍係喺講波佬嘅口中聽到。"}
{"id": "8190", "revid": "14", "url": "https://zh-yue.wikipedia.org/wiki?curid=8190", "title": "電視廣播有限公司", "text": ""}
{"id": "8208", "revid": "1275468", "url": "https://zh-yue.wikipedia.org/wiki?curid=8208", "title": "喜劇之王", "text": "《喜劇之王》係喺1999年農曆新年出品嘅香港賀歲電影之一，亦係香港電影明星周星馳頭一次自編自導自演嘅作品。\n呢部戲雖然係周星馳搞笑系列之一，但相對下內容比較藝術化，因為部戲係描述一個實力派演員，點樣響偶像派橫行無忌底下冇法子出頭。有人話咁係影射周星馳啱啱出道時嘅人生，因為佢以前都只係響無綫電視做二打六，捱到十年先轉到拍電影，成為票房保證。\n電影資料.\n劇情大綱.\n呢套戲係時裝劇，講一個對演戲有自己一套美學嘅人，點樣俾人認同自己演技理念嘅故事，當中有喜亦有悲。\n尹天仇係一條村裏面街坊福利會嘅管理員，同時亦係一個非常執着於演戲技巧嘅人，間唔中會做吓臨記（俗稱「茄喱啡」）嚟過吓戲癮，可惜佢嘅演戲技巧得唔到其他人嘅認同而成日俾人鬧、俾人趕走。喺一次做臨記嘅時候，因為演技上嘅問題而令成組戲要再拍，搞到女主角杜娟兒非常嬲，就俾導演趕走話以後都唔用佢，重要出到去想攞個飯盒都俾場務阿毛奚落，將個飯盒掉落地餵狗都唔畀阿仇。\n阿仇冇得再返去戲棚做臨記，但係仍然念念不忘演戲，於是搞咗個街坊劇場，劇目係出名嘅文學作品【雷雨】，但係啲街坊嘅反應冷冷淡淡冇乜興趣，最終都係冇人捧場。第二日佢又返去戲棚度要求再畀機會佢演出，咁啱啲道具有問題而畀佢頂上去做，雖然佢專業精神令到杜娟兒好欣賞，但最後又係闖禍收場，個飯盒又係俾場務阿毛掉咗落地餵狗。\n另一方面，一個喺夜總會做公關小姐嘅柳飄飄因為唔識扮學生妹服待客人而得罪人，差啲喺夜總會要坐冷板；後來個公關女大班帶咗佢哋成班女去搵阿仇研究演戲嘅心得，想喺夜總會搞嘅「學生妹初戀之夜」度搵多啲客捧場，點知講講吓阿飄飄就因為俾阿仇寸親而發脾氣走咗去。跟住返工嘅時候，有個超級公子龍少爺醉酒話要搵初戀，面對成呎高嘅一千蚊紙，飄飄即刻用阿仇教嘅演技去對付，居然成功得到龍少嘅歡心之餘重賺埋佢啲錢，於是第二日就返到去村度搵阿仇正式討教。\n後來村口嚟咗班人拍戲，咁村裡面嘅小惡棍洪爺就派個新仔去收保護費（俗稱「收陀地」），但係個新仔其實係啱啱畢業嘅大學生，只係暫時冇嘢撈就喺村度跟住洪爺四圍蕩；洪爺見佢薯頭薯樣咁唔夠惡，所以就搵咗阿仇去幫手教個新丁扮惡人，同埋點樣去收保護費，點知呢班攝影隊原來已經有黑社會關照，喺阿仇嘅鼓勵之下，呢個新仔雖然都繼續「演出」，而且最後都俾佢收到少少錢返去，但係就俾人打到血流披面。\n第二日，阿仇又再返去戲棚，希望用堅持嚟感動臨記主管再畀機會佢演出，正當又俾人拒絕嘅時候，點不知又咁橋有個替身可以畀佢做，但係呢次除咗又令到導演發火趕佢走之外，重搞到對手嚴重灼傷。去出面想攞飯盒走，亦照列俾場務寸而得唔到飯盒，重話佢毫無演技跟本唔夠班做戲，令到阿仇非常之沮喪。\n返到村，阿仇勸咗想去開片嘅洪爺去做話劇，當晚排緊【精武門】嘅時候，柳飄飄嚟到冇觀眾嘅劇場度睇佢哋表演；後來阿仇同飄飄喺沙灘傾計，傾傾吓就產生好感，最後跟咗阿仇返中心宿舍度過夜；第二朝阿仇因為覺得唔好意思，就趁飄飄喺出面吹風時將自己嘅身家拎晒出嚟做肉金，飄飄入房見到，於是好冇癮咁拎咗就走；阿仇諗諗吓覺得自己對飄飄都有多少感情，就彈起身追出去，重應承會養飄飄一世，令到飄飄離開時都有所感動。\n阿仇都係死心不息得唔到啲飯盒，於是又再返戲棚搵場務爭取，誰不知俾人捉咗入去會議室；原來杜娟兒有套新戲開拍，但係原本嘅男主角阿大哥因為太忙度唔到期嚟拍，於是娟兒就想起用新人，而目標就係想用阿仇；娟兒同班老細即席考驗阿仇嘅演技，得嚟好大嘅讚賞，就係咁阿仇就拎住份劇本歡天喜地咁走咗。\n呢邊廂，阿仇同娟兒出席大小記者會同埋宴會，另一邊廂，飄飄繼續佢嘅公關生涯，但係佢個心因為掛住阿仇，搞到得罪超級公子龍少而俾人打咗一身。某個朝頭早，正當娟兒要接阿仇去開會嘅時候，帶傷嘅飄飄突然出現，要搵阿仇兌現養佢一世嘅承諾，阿仇亦一口答應。可惜好景不常，當阿仇去到會議室正準備開會時，娟兒突然宣佈男主角要畀返阿大哥做，阿仇因此而極度失望，連劇本都差啲扯爛；正當佢喺出面淋雨嘅時候，場務阿毛突然出現向佢招手，原來阿毛係警方嘅臥底人員，因為事出突然而想搵阿仇幫手做一場冇得NG（\"No Good\"，即係唔得要再拍）嘅戲，過程雖然令到阿毛受咗傷，但係最終都得到阿毛嘅讚賞。\n阿仇飄飄同班街坊終於得到娟兒嘅支持可以演出【雷雨】，故事就喺一片過千人嘅掌聲中完結。"}
{"id": "8209", "revid": "99265", "url": "https://zh-yue.wikipedia.org/wiki?curid=8209", "title": "黑社會 (電影)", "text": "《黑社會》係喺2005年出嘅香港電影之一，呢套戲亦係喺康城影展參加過競賽嘅作品。續集係《黑社會２：以和為貴》。\n電影資料.\n劇情大綱.\n故事背景係講述香港黑社會一啲內部爭鬥嘅事，當中圍繞住好多唔同嘅人，關係亦千絲萬縷，所以角色人數亦特別多；而且當中混雜好多黑社會嘅背語（即係暗示語）同埋所謂家法嘅場面，令套戲嘅真實感覺更強。\n幫會「和聯勝」每兩年就要再選一個新嘅辦事人（最高統帥），今年又係選舉嘅時候，有兩個最有實力嘅地區老大企出嚟參選，佢哋為咗呢次選舉各自招兵買馬，四出拉隴社團叔父同埋其他地區嘅話事人支持。同一時間，警方已經嚴密監視呢次幫會選舉嘅動靜，知道當中一定會有問題發生。\n阿樂係幫會喺佐敦區嘅話事人，為人內冷外熱，係一個冷靜溫和嘅人，不過如果招惹到佢嘅話，可以心狠手辣到得人驚，有一個好愛o錫嘅仔；大D就係荃灣嘅揸弗人，聲大氣粗，外內都係一樣咁冷酷無情，邊個得罪佢嘅話就預咗冇好下場，佢老婆主要就幫佢手睇住盤生意。\n幫會班叔父之中，除咗寸爆同一兩個叔父之外，其餘嘅人都傾向選阿樂，而輩份最高嘅叔父鄧伯亦企喺阿樂嗰邊，所以喺叔父輩嘅投票之中，阿樂以大票數勝出，當選為下一任嘅「和聯勝」龍頭大哥。不過幫會龍頭一定要有龍頭棍嚟做信物，龍頭棍就係幫會嘅團結象徵，每一任龍頭大哥都好好咁保管，唔係嘅話幫會好可能出現混亂。鄧伯叫阿樂去搵現任幫會龍頭吹雞攞支棍準備接任，但係俾大D截糊搵咗吹雞，重恐嚇佢唔好交支龍頭棍出嚟；吹雞兩頭唔到岸，唯有叫手下四眼明去廣州攞返支棍之後收埋唔好拎出嚟，睇定個形勢再算。\n吹雞去酒樓見大D，勸佢唔好搞事，大D於是發難要打佢；同一時間，警方正式大舉出動，拉咗「和聯勝」一眾大哥返差館問話，包括鄧伯、阿樂同埋大D，而吹雞就喺俾警察拉嘅時候，為咗唔想俾大D追打而衝咗出馬路，俾橫過嘅車輾到重傷。\n一班大哥被困喺差館嘅羈留所度，總督察許SIR就搵咗三個叔父傾計，要佢哋平息阿樂同大D之間嘅不和，唔想江湖多事；當阿寸爆入去羈留室勸大D，大D居然揚言要搞個「新和聯勝」嚟同將會由阿樂掌旗嘅「和聯勝」抗衡；後來警方再安排鄧伯入去同大D傾，希望搵個大嘅可以拆掂單嘢，點知大D直認不諱話想另起爐灶，重即場同鄧伯反面，正式向阿樂宣戰。\n另一邊廂，阿樂嘅軍師師爺蘇同埋得力助手大頭一齊搵返俾人綁咗去嘅四眼明，\n重搵返支龍頭棍，於是大頭就帶住支棍走先，師爺蘇就留低應付殺到嚟嘅公安。大頭拎住碌龍頭棍搭跨境貨車返香港，而東莞仔就受咗老大命令聯同大D嘅頭號馬仔一齊去兜截大頭；路上個貨車司機藉詞去廁所停低車走咗去，大頭覺得唔對路，即刻落車逃走，點知都俾東莞仔追到，重打咗大頭一身要佢交支龍頭棍出嚟；後來東莞仔個老大再打電話話大頭先係自己人，叫東莞仔拎返支龍頭棍返去交畀幫會殺手飛機，再轉交畀阿樂嘅手下火牛。\n當東莞仔保住支龍頭棍揸車返市區途中，Jimmy 仔喺後面跟住想幫阿樂拎返支棍，東莞仔誤會以為佢係大D嘅人，叫飛機出嚟阻止佢嘅跟蹤，但其實Jimmy仔只係想幫佢老大龍根報仇，因為龍根喺選舉上面左右不定，最後俾大D糟質到不似人形。正當飛機接過龍頭棍想搵火牛嘅時候，原來一早已經有人喺度恭候，而落車嘅正係大D嘅頭馬長毛，佢哋挾持咗火牛，要飛機交支龍頭棍出嚟；當飛機一夫當關想救火牛之際，Jimmy仔從後出現，兩個夾手夾腳打走班打手救走火牛，不過飛機就俾人斬到重傷要入醫院。因為傳送龍頭棍有功，後來支棍交到阿樂手上之後，阿樂就認咗Jimmy仔、東莞仔、師爺蘇、大頭、飛機呢幾個立功嘅功臣做契仔。\n阿樂重喺羈留室嘅時候，知道重傷嘅吹雞為咗甩身想爆大D嘅罪証畀警方，覺得呢個係拉隴大D嘅好機會，於是搵人搞掂咗吹雞，而阿樂喺放咗出去之後重幫手保釋埋大D；喺架車度，兩個人終於傾掂數以後有錢齊齊搵，喺關二哥面前重新斬雞頭燒黃紙再次結義，從此阿樂同大D就攜手合作，重聯手殺死尖沙咀最大勢力嘅老大恐龍，正式搶埋尖沙咀嘅生意。\n一日，阿樂同個仔約埋大D兩公婆去郊遊釣魚，傾傾吓大D提出新意見，但係呢個意見就令到阿樂好唔滿意，跟住發難將大D兩公婆殺死，埋咗兩條屍之後就揸車離開……"}
{"id": "8210", "revid": "527", "url": "https://zh-yue.wikipedia.org/wiki?curid=8210", "title": "西甲", "text": ""}
{"id": "8219", "revid": "1445961", "url": "https://zh-yue.wikipedia.org/wiki?curid=8219", "title": "凳", "text": "凳，又寫成櫈，係用來坐嘅傢俬，用板加上凳腳做成，無靠背，無𢲲手。漢朝之前原來係指畀腳踏嘅「蹬具」。\n細嘅凳叫凳仔，矮凳都得；長嘅凳叫長凳、橋凳或者係板凳；可以摺得埋嘅凳叫摺凳，摺得埋嘅凳仔又叫交倚。\n至於有靠背／挨凭嘅「坐具」叫做椅，有得「倚」靠。\n「椅，坐具後有倚者，今人俗呼椅子。」——《正字通》\n史.\n凳有過千年歷史。古埃及人畫有坐凳法老王像。中國唐代之前都係坐響地蓆上面。"}
{"id": "8222", "revid": "14", "url": "https://zh-yue.wikipedia.org/wiki?curid=8222", "title": "櫈", "text": ""}
{"id": "8223", "revid": "15404", "url": "https://zh-yue.wikipedia.org/wiki?curid=8223", "title": "凳仔", "text": "凳仔，或者叫矮凳，係種凳，比較矮身，有三到四隻腳，只能夠坐一個人。"}
{"id": "8224", "revid": "78104", "url": "https://zh-yue.wikipedia.org/wiki?curid=8224", "title": "矮凳", "text": ""}
{"id": "8225", "revid": "78104", "url": "https://zh-yue.wikipedia.org/wiki?curid=8225", "title": "長凳", "text": "長凳，又叫橋凳或者板凳，係種凳，比較長身同矮身，可以坐幾個人，有啲長凳重有得挨。"}
{"id": "8226", "revid": "78104", "url": "https://zh-yue.wikipedia.org/wiki?curid=8226", "title": "板凳", "text": ""}
{"id": "8227", "revid": "14", "url": "https://zh-yue.wikipedia.org/wiki?curid=8227", "title": "矮凳仔", "text": ""}
{"id": "8228", "revid": "14", "url": "https://zh-yue.wikipedia.org/wiki?curid=8228", "title": "倚", "text": ""}
{"id": "8230", "revid": "53354", "url": "https://zh-yue.wikipedia.org/wiki?curid=8230", "title": "摺凳", "text": "摺凳係凳嘅一種，用三角鐵、鐵通、鐵支同木板造成，可以摺埋，方便收埋同埋攞出街，去到邊坐到邊。\n摺凳重可以用嚟自衞同打交。佢戲稱香港十大武器之首，因為差人都唔可以告你「藏有攻擊性武器」。"}
{"id": "8231", "revid": "14", "url": "https://zh-yue.wikipedia.org/wiki?curid=8231", "title": "交倚", "text": ""}
{"id": "8232", "revid": "143999", "url": "https://zh-yue.wikipedia.org/wiki?curid=8232", "title": "雪糕", "text": "雪糕（）係甜品一種，凍食，用奶造。因爲雪糕凍冰冰，一般畀人認為係啱晒夏季消暑。\n最簡單嘅雪糕，用常見嘅嘢食，即牛奶、乳酪、奶油等，同一啲甜品同其他調味料溝成嘅冰涼嘢食。將佢哋溝埋一齊之後，雪到佢溫度好低，要佢保持鬆軟，又唔會變大嚿冰。\n工業製成嘅雪糕一般係將溝好嘅雪糕液體注入冰鹽混合物嘅模具之中，冰鹽混合物喺融化嘅過程中，會吸收大量嘅熱，可以好方便嘅將已經整好嘅液體冷凍成雪糕。美國聯邦食品法規定，雪糕嘅成份中奶油至少係重量嘅百分之十。\n唔同語言嘅叫法.\n英文叫佢 ，國語叫冰淇淋或冰激淋，都係嚟自英文。冰指 ice，淇淋與激淋，係 cream 嘅國語音譯。\n味道同款式.\n雪糕有純奶味之外，現今雪糕主要味道，有雲呢拿同朱古力，第啲口味，有哈密瓜、綠茶、紅豆、芒果、士多啤梨、椰子、豆腐、焦糖、芝麻、菠蘿、香芋、榴槤、oreo 等等。常見嘅配料就有車厘子、餅乾、朱古力、提子乾、香蕉、榴槤、士多啤梨等等。\n雪糕放入任何材料嘅容器度都食得。唔同國家，有唔同製法，例如日本會將雪糕包喺糯米粉糰入面，成為雪米糍。最普遍嘅樣式係喺製作過程中，將雪糕同雪條一樣直接用一條木棍或塑膠棍插起，咁樣食會較方便。另一種常見食法係裝喺由威化做成嘅圓錐形雪糕筒度，叫做甜筒；又可以將雪糕放在雪枱，快炒五分鐘，將雪糕由液體炒到變固體，叫做炒雪糕。重有一種食法，就係將雪糕放入兩塊餅乾中間，叫做雪糕三文治。"}
{"id": "8235", "revid": "207381", "url": "https://zh-yue.wikipedia.org/wiki?curid=8235", "title": "詩", "text": "詩（）係一種語文藝術，源自歌，係有韻嘅文。詩通常都有格律，要押韻，音樂感強、易記，甚至可以畀人唱出嚟，不過通常都可以唱出嚟，好似中國有史以嚟最早嘅詩歌集—詩經咁，都可以一一咁唱出嚟，當時嘅人為咗要表達自己嘅感情，表現出自己嘅生活面貌，有音樂嘅就叫做詩歌，冇音樂嘅就叫做詩。中國嘅詩有好多功能，詩多數係用嚟舒發情感，用字簡短，幾句唔埋，就可以將好深層嘅嘢寫出嚟，多花飾，往往意思含蓄，有多層意境。詩好多時會用到比喻，構成唔同畫面。詩又有打油詩，即係冇咩感情同詩意嘅東東嚟，呢種詩注重音調同字數，求求其其左右芼之就可以寫出嚟，冇咁多鬧覺嘅規矩，冇格律可言。\n寫得出好詩嘅人叫做詩人。"}
{"id": "8237", "revid": "14", "url": "https://zh-yue.wikipedia.org/wiki?curid=8237", "title": "菊普", "text": "菊普，茶一種，實情為菊花同普洱，兩隻茶葉加埋一齊沖。茶樓飲，貴過淨普洱。菊花茶一般為杭菊。\n普洱降血脂、抑制低密度膽固醇。菊花明目、清火、降血壓\n網上傳言話菊普有毒，純屬以訛傳訛，毫無根據。"}
{"id": "8238", "revid": "144822", "url": "https://zh-yue.wikipedia.org/wiki?curid=8238", "title": "西班牙甲組足球聯賽", "text": "西班牙甲組足球聯賽（Primera división de Liga，簡稱 La Liga）係西班牙頂級嘅職業足球聯賽，亦屬於歐洲與及世界級最高水平嘅職業足球聯賽之一，通常簡稱「西甲」。\n簡介.\n西甲聯賽嘅球風注重技術同埋進攻，具有好高嘅觀賞性。目前有好多世界最著名嘅球員都係喺西甲球會效力，其中皇家馬德里同埋巴塞隆拿，佢哋嘅比賽叫做西班牙嘅「國家打吡」。\n賽制.\n賽事以雙循環主客制，贏波球會得3分，和波得1分，輸波0分。以積分計算球隊成積，咁啱積分一樣嘅話，會計對賽成積，如果都分唔到勝負就計對賽得失球（作客入球雙計），跟住就會計得失球，再計較多得球。\n目前西甲有20支球隊，每完成咗整個賽季嘅賽事之後，有最高聯賽積分嘅就係聯賽冠軍，積分榜頭4名可以參加下屆歐聯，第5、6名可以參加歐霸盃，成績最差嗰三隊將會降班去西乙，而喺西乙嘅前三名就會升班去西甲。\n西甲球隊同其它聯賽嘅球隊一樣都有一隊同埋預備隊（即係B隊），而且呢兩隊都係參加緊同一個聯賽系統。不過兩隊唔可以一齊參加同一個聯賽，例如巴塞隆拿B隊攞到高名次至符合升班資格，但祗要巴塞隆拿重喺西甲踢緊，巴塞隆拿B隊都唔可以升班，但可以保留佢哋嘅名次，之後將另外一個升班名額讓畀其它符合升班資格嘅球隊。相反，如果巴塞隆拿降班去西乙，巴塞隆拿B隊最後排第幾都要降班去西乙二。\n參賽球隊.\n2019–20年西班牙甲組足球聯賽參賽隊伍共有 20 支。"}
{"id": "8239", "revid": "53354", "url": "https://zh-yue.wikipedia.org/wiki?curid=8239", "title": "統一碼", "text": "統一碼（），又叫做萬國碼同單一碼，係一種國際標準電腦文字編碼，用來畀電腦儲存同交換文字訊息。電腦要將文字編碼，即係每個字畀個數字佢。\n響未有統一碼之前，世界各地都用唔同嘅編碼，搞到好難互換資料。有時同一種語言，咁多種編碼都無辦法包括晒日常生活要用字。整統一碼出來，就係畀全世界嘅電腦有一種共用嘅編碼，可以好方便咁交換資料。\n現時統一碼嘅發展係由統一碼聯盟負責，佢嘅同ISO/IEC有好緊密嘅聯繫。統一碼同國際標準ISO/IEC 10646係一致嘅。\n統一碼嘅出現，幫助軟件可以進一步國際化同本地方化。亦都容許唔同地方嘅文字擺埋一齊。"}
{"id": "8240", "revid": "14", "url": "https://zh-yue.wikipedia.org/wiki?curid=8240", "title": "Unicode", "text": ""}
{"id": "8241", "revid": "14", "url": "https://zh-yue.wikipedia.org/wiki?curid=8241", "title": "萬國碼", "text": ""}
{"id": "8242", "revid": "14", "url": "https://zh-yue.wikipedia.org/wiki?curid=8242", "title": "單一碼", "text": ""}
{"id": "8244", "revid": "2297", "url": "https://zh-yue.wikipedia.org/wiki?curid=8244", "title": "英語維基百科", "text": ""}
{"id": "8257", "revid": "38", "url": "https://zh-yue.wikipedia.org/wiki?curid=8257", "title": "女性", "text": ""}
{"id": "8259", "revid": "38", "url": "https://zh-yue.wikipedia.org/wiki?curid=8259", "title": "男性", "text": ""}
{"id": "8261", "revid": "227654", "url": "https://zh-yue.wikipedia.org/wiki?curid=8261", "title": "72", "text": "72係71同73之間嘅自然數。"}
{"id": "8262", "revid": "2913", "url": "https://zh-yue.wikipedia.org/wiki?curid=8262", "title": "73", "text": "73係72同74之間嘅自然數。"}
{"id": "8263", "revid": "227654", "url": "https://zh-yue.wikipedia.org/wiki?curid=8263", "title": "74", "text": "74係73同75之間嘅自然數。"}
{"id": "8264", "revid": "227654", "url": "https://zh-yue.wikipedia.org/wiki?curid=8264", "title": "75", "text": "75係74同76之間嘅自然數。"}
{"id": "8265", "revid": "147341", "url": "https://zh-yue.wikipedia.org/wiki?curid=8265", "title": "76", "text": "76係75同77之間嘅自然數。"}
{"id": "8266", "revid": "147341", "url": "https://zh-yue.wikipedia.org/wiki?curid=8266", "title": "77", "text": "77係76同78之間嘅自然數。"}
{"id": "8267", "revid": "227654", "url": "https://zh-yue.wikipedia.org/wiki?curid=8267", "title": "78", "text": "78係77同79之間嘅自然數。"}
{"id": "8268", "revid": "227654", "url": "https://zh-yue.wikipedia.org/wiki?curid=8268", "title": "79", "text": "79係78同80之間嘅自然數。"}
{"id": "8269", "revid": "227654", "url": "https://zh-yue.wikipedia.org/wiki?curid=8269", "title": "80", "text": "80係79同81之間嘅自然數。\n唐字.\n唐字可以寫成八十。若果要避免以後俾人簒改或者睇唔清，會用大寫捌拾。\n讀音.\n「八十」除咗可以讀「粵拼：bat³ sap⁶」之外，重有另外一個白讀音。"}
{"id": "8270", "revid": "2913", "url": "https://zh-yue.wikipedia.org/wiki?curid=8270", "title": "81", "text": "81係80同82之間嘅自然數。"}
{"id": "8271", "revid": "1745024", "url": "https://zh-yue.wikipedia.org/wiki?curid=8271", "title": "閩南話維基百科", "text": "閩南話維基百科（閩南話：）係維基百科協作計劃嘅閩南話版，用白話字寫，2004年5月開張，到2021年12月有超過四十萬篇文，響各個唐文維基百科排第二，後過中文維基百科，前過粵文維基百科。\n閩南話維基百科本嚟文章增長唔快，到2015年6月（大約十一年時間）都係得萬三篇文多啲，但由嗰個月開始用機械人寫文，結果唔使兩個月文章數量已經翻咗超過一倍，喺同年7月、8月同9月先後過咗兩萬、三萬同四萬大關。而家已有至少[ 400,000]篇文章。\n特色.\n閩南話維基百科主要係由十幾個熱心嘅維基友嚟寫嘅，雖然人少，有時啲字句拼錯咗冇人發覺，不過整體文章未至於有失偏頗。佢啲文章好多寫閩南同台灣嘅文化，亦都寫下化學、生物同埋唐話嘅文。除咗開閩南文化，世界各國同中國大都市嘅文都佔番咁上下。\n畀人鬧嘅地方.\n有啲人質疑閩南話維基百科，例如用嘅字。\n漢字化觀點：\n拉丁化觀點："}
{"id": "8273", "revid": "111268", "url": "https://zh-yue.wikipedia.org/wiki?curid=8273", "title": "日文維基百科", "text": "日文維基百科（）係維基百科協作計劃嘅日文版本，一個自由、開放內容嘅百科全書計劃。2001年5月開始公開編輯，直到2015年9月為止，暫時有超過98萬篇文，喺咁多種唔同語言嘅維基百科裏面，跟文數計，佢哋嘅規模排第13。"}
{"id": "8274", "revid": "19607", "url": "https://zh-yue.wikipedia.org/wiki?curid=8274", "title": "珍寶·威爾士", "text": ""}
{"id": "8276", "revid": "38", "url": "https://zh-yue.wikipedia.org/wiki?curid=8276", "title": "七", "text": ""}
{"id": "8281", "revid": "77602", "url": "https://zh-yue.wikipedia.org/wiki?curid=8281", "title": "支票", "text": "支票係一張票，由畀錢嘅人寫畀財務機構，指示機構響佢存款戶口，響指定期間，交指定數額嘅錢畀收錢人。人可以為普通人又或者法人。支票係合約嘅一種，指示財務機構無條件咁過數。銀行會予先印定支票畀客戶，支票有各種防偽措施。而劃線支票，即是響普通支票左上角劃兩條平行線，但係持票人只可以存入戶口，唔可以直接攞現金。"}
{"id": "8283", "revid": "143999", "url": "https://zh-yue.wikipedia.org/wiki?curid=8283", "title": "銀行", "text": "銀行傳統上係主要做存錢、借錢同過數嘅財務機構。有啲銀行亦都印發銀紙作為法定貨幣。為咗可以賺多啲，好多銀行都兼做埋保險、投資產品同買賣股票。\n家下好多地方都有法例，要有批准先可以開銀行做生意。\n種類.\n根據銀行嘅背景亦可作以下區分： \n中華人民共和國.\n根據中華人民共和國法律，銀行分做：\n香港.\n香港銀行係分三級制，要同香港金融管理局申請批准先可以開業。\n呢三級係："}
{"id": "8289", "revid": "139018", "url": "https://zh-yue.wikipedia.org/wiki?curid=8289", "title": "黑社會以和為貴", "text": "《黑社會 II：以和為貴》係喺2006年出嘅香港電影，係導演杜琪峰嘅《黑社會》嘅續集。呢套戲亦係2006年入圍康城影展的官方項目。\n電影資料.\n背景及簡介.\n故事嘅背景同第一集一樣，講述現代香港黑社會一啲內部爭鬥嘅事情；今集帶出嘅黑暗面更強更令人心寒，就好似其中一段係漁船上執行家法嘅場面，由執行到完成，整個過程冇剪接冇停過一個鏡頭，重有另外一啲拍得好迫真嘅血腥鏡頭，除咗增加套戲嘅真實感之外，亦加添咗唔少嘅震憾力。\n劇情大綱.\n香港幫會「和聯勝」每兩年就要再選一個新嘅辦事人（最高統帥），兩年前由佐敦區大佬阿樂當選成為幫會嘅龍頭大哥；兩年後，幫會又要籌備選舉新龍頭，而每個有實力嘅人亦都開始有所動作。\n到咗阿樂生日，曾經幫佢搵返幫會權力象徵－－龍頭棍嘅五個契仔幫佢做生日一齊食晚飯，阿樂趁呢個機會乘機試探一吓有邊個想出嚟選做下一任龍頭。席間東莞仔高調咁提出要出嚟參選，但係只得大頭支持佢，飛機冇表態，但就反對東莞仔出嚟選，因為覺得佢冇為幫會做過乜嘢；Jimmy 仔就講明唔想做龍頭大哥，因為佢呢兩年做生意搵咗唔少錢，又同好多大老細合作喺內地搞緊房地產投資，雖然財力實力都好雄厚，就連輩份最高嘅叔父鄧伯都開聲支持，但係佢只想安安穩穩咁繼續搵錢，唔想再踩隻腳入江湖；師爺蘇亦都唔想選，剩係想學 Jimmy 仔咁喺大陸做吓生意搵錢。聽過幾個契仔嘅態度之後，阿樂心裏面開始盤算點去為佢自己連任而舖路，甚至希望可以一路做落去。\nJimmy 仔陪住幫佢搵錢嘅地產老細郭生去高級酒廊消遣，酒廊老闆兼另一幫會「新記」嘅龍頭大哥許生介紹咗一個人畀 Jimmy 仔識，呢個人係省公安廳嘅石副廳長，佢知道「和聯勝」又要選新龍頭，不過佢唔滿意阿樂在任時候嘅香港治安，所以希望 Jimmy 仔出嚟參選，重話畀 Jimmy 仔知師爺蘇喺大陸嘅地下六合彩生意會遭到封殺。Jimmy 仔雖然對參選仍然冇興趣，但就好關心師爺蘇單嘢，點知搵極都搵唔到師爺蘇。\n過咗兩日，Jimmy 仔帶住兩千萬港幣上深圳，因為佢同地產商郭生喺深圳嘅地產生意要向各單位疏通，唔想個發展計劃有咩阻礙。Jimmy 仔連同新請返嚟嘅助手阿力去到約定餐廳交錢畀經貿部嘅何科長，冇幾耐發現餐廳入面忽然間多咗好多好似公安嘅人，開頭以為係嚟捉佢哋，正想諗計走嘅時候就見到師爺蘇出現；Jimmy 仔想通知師爺蘇快啲走，點知成班公安開始採取行動，重將佢哋幾個捉晒返公安廳。\n喺公安廳羈留期間，石副廳長單獨召見咗 Jimmy 仔，重畀返晒啲身份証同回鄉証佢應承放佢哋走，唯一條件係以後唔畀 Jimmy 仔喺大陸做生意；Jimmy 仔當然唔服點解第二個幫會嘅龍頭可以喺大陸做生意，而佢就唔得，石副廳長就解釋因為人哋係幫會龍頭而佢唔係；說話之中嘅暗示令到 Jimmy 仔進退兩難，為咗想撈返正當生意，Jimmy 仔終於決定參加今屆嘅選舉，做兩年龍頭為佢未來嘅生意舖路。\n返到香港，Jimmy 仔即刻着手預備，而佢嘅大佬龍根亦都幫佢搵到幾個叔父嚟支持佢，加強佢參選嘅實力。為咗喺選舉上更有利，師爺蘇重幫 Jimmy 仔搵咗另一個幫會「號碼幫」嘅金牌打手阿武嚟做後援；對於認錢唔認人嘅阿武嚟講，幫第二個幫會做嘢冇問題，最緊要有錢收。\n當一班叔父開會時，鄧伯第一個表態支持 Jimmy 仔，但係寸爆就反對，因為佢懷疑 Jimmy 仔身邊嗰個新助手阿力係警方嘅臥底，怕到時有啲咩事就會為幫會帶嚟好大嘅麻煩；Jimmy 仔雖然好欣賞阿力，但係為咗要令班叔父放心支持佢，唯有忍痛咁帶咗阿力出海執行家法。\nJimmy 仔出爾反爾表明要出嚟參選，最唔滿意就係阿樂同埋東莞仔，於是兩個人決定綁架地產商郭生嚟要脅 Jimmy 仔退出。佢哋將郭生收埋，然後阿樂就搵 Jimmy 仔講數要佢唔好參選，點知 Jimmy 仔拒絕，重表明如果郭生有咩依郁將會有好多人陪葬。呢吓嘢搞到阿樂非常難愖，唯有進行另外一啲開路計劃；首先佢叫助手將支龍頭棍帶上廣州收埋，吩咐如果到時選唔到佢就唔好交支棍出嚟，再去搵鄧伯提議畀佢連任，但係鄧伯為咗公平而拒絕，於是阿樂就出手整死埋鄧伯。跟住再派飛機去漏夜伏擊 Jimmy 仔。飛機引咗 Jimmy 仔上車諗住落手殺佢，不過最後都俾 Jimmy 仔說服，放低 Jimmy 仔就開車走咗。\nJimmy 仔知道阿樂已經殺到埋身，於是決定反擊；佢用金錢同武力令到阿樂身邊嘅幾個貼身跟班變節幫佢做事嘢，重知道咗郭生嘅收藏地點。第二日 Jimmy 仔師爺蘇同阿武一齊出動去救郭生，雖然行動成功，但係阿武就俾東莞仔殺死咗。\n同一時間，阿樂因為知道自己個仔 Danny 喺學校群咗班「號碼幫」嘅古惑仔，亦都查出咗班人會喺茶餐廳度收入會費正式踢佢個仔入會，於是阿樂親自出馬喺茶餐廳嘅樓上睇住；正當 Danny 想拎出利是封畀幾個古惑仔嘅時候，阿樂由樓上行落嚟，Danny 一見到老豆即刻嚇到奪門而出，阿樂即刻喺後面追住，而幾個打手就揸住車喺後面一路跟；Danny 喺啲街度穿穿插插係咁跑係咁跑，阿樂追到冇氣，於是上咗車叫司機繼續跟住佢個仔，但係車上面幾個變咗節嘅打手唔單止冇再跟住 Danny，重一人一鎚咁喺車度將阿樂扑死。\n阿樂死咗，東莞仔因為俾警察目擊佢殺咗阿武而潛逃咗去第二度，飛機因為冇乜人識所以冇人支持，喺冇競爭對手嘅情況之下，班叔父一致通過選 Jimmy 仔成為新一任嘅「和聯勝」龍頭大哥。\nJimmy 仔諗住做兩年龍頭有個交待，等搞好咗大陸嘅生意就退出江湖，點知石副廳長親手交返支龍頭棍畀佢，重提出想佢永遠保存支棍，永遠做「和聯勝」嘅龍頭，希望喺 Jimmy 仔嘅管理之下，香港嘅治安一路保持安定。呢個時候 Jimmy 仔先至領教到深圳公安嘅利害，就連龍頭棍嘅去向都知得清清楚楚，喺冇得選擇嘅形勢之下，只有慨嘆無奈。\n以後嘅「和聯勝」龍頭會係繼續選舉產生，定係好似石副廳長所交帶咁實行世襲，由 Jimmy 仔開始一代傳一代……？姑勿論結果會點，等同帥印、象徵大權嘅龍頭棍，最終做咗鄧伯嘅陪葬品之一，長埋地下。"}
{"id": "8298", "revid": "259", "url": "https://zh-yue.wikipedia.org/wiki?curid=8298", "title": "82", "text": "82係81同83之間嘅自然數。\n數學性質.\n82係："}
{"id": "8312", "revid": "495", "url": "https://zh-yue.wikipedia.org/wiki?curid=8312", "title": "PTU (電影)", "text": "《PTU》係齣港產片，導演杜琪峰，係2003年香港國際電影節嘅開片。\n電影資料.\n背景資料.\nPTU，即係香港警察機動部隊（\"Police Tactical Unit\"，又叫做「藍帽子」），經過嚴格訓練，負責防暴同反罪惡，喺大量人流嘅地方控制秩序，支援第啲警察部門。\n套片嘅背景係現代嘅香港，講警方同黑社會嘅瓜葛，圍繞住駐守尖沙咀一隊 PTU 一晚出勤嘅遭遇。\n劇情大綱.\n啱啱入夜嘅時份，駐守尖沙咀嘅一隊 PTU 坐住俗稱「豬籠車」嘅警車出勤，期間聽收音機知道較早前喺北角嘅一單解款車劫案裏面，一個頭部中咗鎗嘅警員喺醫院經搶救後傷重不治，車裏面嘅所有隊員為此議論紛紛，而佢哋嘅工作就係喺一片哀傷嘅氣氛之下開始。架車停低喺路口，PTU 各隊員就落車分成兩個小隊各自出發巡邏。\n同一時間，反黑組沙展（警長）肥沙一個人去到火鍋店度遇到黑社會其中一個大哥馬尾同四個細佬喺度食飯，馬尾因為唔滿意肥沙一路咁盯住佢，於是叫四個細佬出去設計伏擊肥沙；當肥沙離開火鍋店一出門口，就見到其中個古惑仔畫花佢架車，於是肥沙就即刻追住佢，另一個古惑仔就用油漆淋到佢架車花喱碌；呢個時候，重喺火鍋店入面嘅馬尾被偷襲，俾個坐後面嘅後生仔從後一刀貫穿心臟，馬尾負傷衝出去截咗架的士，但係個的士佬因為驚得滯，掉低架車落車走咗去（後來因為嚇親而入咗醫院），於是馬尾自己坐咗喺司機位度諗住駕車去醫院，點知頂唔順死咗，而架車就撞咗埋路邊。\n肥沙追住個古惑仔追到去後巷邊，佢估到後巷裏面一定有埋伏，於是拎出支配鎗兜後面路，諗住從另外一邊入口入去巷度制服班古惑仔，點知喺巷口俾堆垃圾跣一跣成個仆低暈咗，班古惑仔因為大佬命令，見肥沙暈咗都照樣打咗佢一餐。由女沙展（警長）阿 KAT 帶隊嘅一隊 PTU 小隊發現咗俾人打到不似人形嘅肥沙，於是通知由沙展（警長）阿展帶隊嘅另一組 PTU 到場支援，並且幫手包紥；後來肥沙發現自己唔見咗支配鎗，懷疑係嗰四個古惑仔拎咗去，當阿 KAT 正想通知上鋒有警員懷疑配鎗俾人搶咗嘅時候，同肥沙好熟嘅阿展立即制止，並且要求畀一晚時間幫肥沙搵返支鎗，阿 KAT 喺唔情願嘅情況之下畀佢哋時間搵失鎗。\n阿展嗰組一行四人落到一間遊戲機中心搵馬尾嘅表哥阿 MATT，屈佢藏毒，阿展見 Matt 唔多合作，於是轉移叫馬尾個多咀嘅細佬用自己手指捽甩頸上嘅紋身，重不斷咁兜巴摑到佢頭暈暈，迫佢通知馬尾搵嗰四個細佬出嚟，但係打畀馬尾個電話就打極都打唔通；而喺馬尾撞車嘅現場，指揮嘅反黑組陳幫辦（督察）叫手下收集証物同埋將佢哋分類，再等重案組嚟接手，期間遺留喺現場屬於馬尾嘅電話就唔停咁響。無助嘅肥沙收到陳幫辦電話話有嘢做叫佢快啲趕去，心想呢舖仆街，唯有即刻去模型舖買枝模型鎗，然後趕到現場。佢見馬尾喺証物袋入面個電話係咁響就想去聽，諗住會有支鎗嘅消息，但係俾陳幫辦阻止，不過肥沙就趁收集証物嘅同事唔為意，靜靜雞聽咗個電話；遊戲機中心嗰邊阿展拎咗電話一聽發現原來係肥沙，先知道馬尾已經俾人殺咗，於是離開遊戲機中心，去搵專做假信用咭嘅線人。阿展叫隊員阿泰將個線人打到抖唔到氣，查問到嗰四個古惑仔嘅藏身之所，原來喺一棟舊樓嘅其中一個單位。打緊人嘅途中，大隊入面負責內外務嘅傳令員嚟到搵阿展，想話跟佢學吓嘢，但係幾個人都唔想畀佢知正喺度搵緊失鎗，於是呢個傳令員喺唔知做咩嘅情況下跟住阿展佢哋四圍巡。馬尾死亡現場嗰邊，因為重案組女幫辦（督察）MADAM 張殺到，肥沙臨急臨忙之下竟然將馬尾個電話同自己一樣型號嘅電話掉換咗都唔知。\n肥沙去搵其中一個江湖中嘅老叔父肥祥叔打聽，點知肥祥叔話佢知做龍頭大哥嘅大眼喺度搵緊佢，想佢通知O記同其他手足提供保護；原來馬尾嘅龍頭老豆禿頭一口咬定佢個仔係俾大眼搵人殺死，大眼怕會掀起江湖嘅一場腥風血雨，所以想暫時暱埋避一避風頭。同一時間喺同一條街嘅另外一邊，MADAM 張亦都喺度向做臥底嘅貓仔攞料，但貓仔做得太耐臥底沉淪咗，於是俾 Madam 省咗一輪，要佢積極咁搵大眼出嚟查清楚件事。\n阿展一行五人一路行到懷疑搶鎗嗰四個古惑仔嘅藏身唐樓，幾個人破門而入，剩係見到有三個女仔喺度喊，原來喺阿展嚟到之前，嗰四個古惑仔俾佢哋頂爺禿頭派人捉走咗，三個女仔重俾個班打手執咗一劑。離開單位之後，阿展即刻諗住打畀肥沙，但係接電話嘅竟然係重案組 MADAM 張嘅手下，阿展一聽唔對路就即刻收線；MADAM 張聽到裝喺物証袋裏面嘅電話居然係搵肥沙，於是懷疑之下叫手下去查吓個電話嘅物主同埋有咩號碼記錄。而肥沙嗰邊，佢手機不斷有好多人打嚟搵馬尾，直至馬尾個老豆禿頭打嚟，肥沙先醒覺到個電話唔係自己嘅，於是肥沙乘機約禿頭會面希望打聽失鎗下落，去到禿頭間貨倉時見到嗰四個古惑仔俾禿頭執行緊家法，將佢哋剝晒衫褲剃光晒頭，分別困喺四個細鐵籠入面；禿頭知道肥沙同大眼有連絡，於是要肥沙搵阿大眼出嚟講數，作為交換失鎗嘅條件，令到肥沙好難做。\n天空忽然落起雨上嚟，PTU 嘅隊員紛紛去到指定地點等豬籠車嚟派雨褸；等緊嘅時候，肥沙打畀阿展要搵佢斟斟，阿展就約肥沙兩點鐘去中國冰室度會合。警方每次巡邏嘅時候，都要去到某啲巡邏路線嘅簽到箱攞本簽到簿報到，警員係要喺指定時間到達，如果有誤時就一定要向上頭解釋。肥沙喺茶餐廳度要求阿展唔好喺原定嘅四點去廣東道簽到，想佢四點半先簽，阿展左右為難，但係因為一早拍咗心口要幫手，所以默許咗；MADAM 張喺茶餐廳門口認得肥沙架佈滿黃色漆油嘅車，於是走咗入去，點知撞到正想走嘅肥沙，MADAM 張即刻質問點解佢個電話會裝咗喺証物袋裏面，肥沙一聽到即刻掉頭走咗去；MADAM 嘅手下追唔到肥沙，於是 MADAM 張就警告班在場嘅 PTU 隊員唔好幫肥沙隱瞞，唔係就會有麻煩。\n喺廣東道口，有個成身行裝拎住旅行袋嘅黃衫後生仔企喺碼頭仔邊向黑漆漆嘅大海張望，等緊嚟接載嘅舢舨；肥沙就喺碼頭側邊嘅公眾電話亭打畀禿頭，話畀佢知大眼四點會喺廣東道呢度出現，於是禿頭即刻揸車出發。另一方面，MADAM 張由貓仔口中得知禿頭會去搵大眼，叫佢跟住禿頭就可以搵到大眼。呢個時候，阿 KAT 一隊人正喺廣東道附近發現咗好多架俾人惡意破壞嘅車，啲車嘅車門玻璃都俾人整到爛晒，重響晒防盜警鐘，不過就唔見有人，於是幾個人就埋伏喺路邊度等待犯人嘅出現。呢個時候，跟住阿展一隊人四圍遊嘅傳令員發現阿展佢哋冇跟住原定嘅路線前往簽到地點，於是就向阿展提出。阿展立即命令手下慢慢查清楚對面一個路人嘅身份證，同時記得要Call 翻電台留低紀錄。傳令員知道阿展咁做係同肥沙有關，雖然佢唔知咩事，但佢就勸告阿展唔好因為肥沙單嘢而令到成隊人有麻煩；阿展諗諗吓亦覺得有道理，於是帶住隊人往原定路線廣東道進發。\n以下落嚟嘅一連串劇情係喺好短嘅時間內發生：\n四個週身旅行袋嘅男子企喺路口，見到街尾阿展一班警員正慢慢咁行緊過嚟，於是各自喺旅行袋裏頭拎出重火力嘅鎗械準備向街裏面開火，而兩組 PTU 因為一早已經按住鎗袋戒備，一見勢色唔對，就即刻掹鎗向四個男人開火嚟個先發制人；原來佢哋就係較早時候係北角持械行劫嘅四個賊。同一時間，大眼同禿頭亦各自拎出短鎗向對方開火攻擊，直至雙雙倒地。肥沙因為冇咗支警鎗，袋住支係膠鎗，唯有即刻搵地方暱埋；而 MADAM 張本來想同班賊駁火，點知一開車門支鎗就跌咗落地，嗰個黃衫賊人見到佢想執鎗就即刻向佢開火，嚇到佢縮返入架車度唔敢出嚟；個黃衫賊見到肥沙經過 MADAM 架車走咗去，於是喺後面窮追不捨，一路追到去肥沙先前俾人襲擊嘅後巷，點知肥沙跑跑吓又喺呢條後巷度跣親仆喺度，不過今次冇暈底，重喺垃圾堆度摸返自己把失鎗！佢回身一鎗，就將緊追到巷口嘅黃衫賊打死咗；至於另外嗰三個賊人亦都因為突擊失敗而全部死晒。\n四個械劫賊人死晒，兩大黑社會龍頭又死埋，而肥沙搵返支配鎗成個人輕鬆晒；臨尾肥沙重寸Madam 張，教佢向天開兩鎗叫做參與咗鎗戰，到時寫份靚Report博吓獎賞。事後各警員夾埋口供講自己點樣神勇開火擊斃悍匪，之前所有嘢如過眼雲煙。呢單因為搵失鎗而引發嘅一連串事件，喺個細路踩住單車嘅吱吱聲之中告一段落。"}
{"id": "8332", "revid": "23434", "url": "https://zh-yue.wikipedia.org/wiki?curid=8332", "title": "黃土高原", "text": "黃土高原（）係中國四大高原之一，響太行山以西，烏鞘嶺以東，秦嶺以北，長城以南，面積有40萬平方公里，海拔響1000至2000米之間，跨越陝西、山西、寧夏、甘肅、內蒙等省區，係中國水土流失嚴重嘅地區。\n黃土高原到處都係疏鬆嘅泥土，厚到50到801米，最厚嘅地方超過200米。由於歷代戰亂，當地民眾盲目開荒、放牧，而家高原嘅植被破壞得好嚴重，搞到有嚴重嘅水土流失。\n地質地貌.\n黃土高原由西北向東南傾斜，好多地方都係厚層黃土覆蓋，由於流水長期嘅侵蝕，使到高原地區到處都係溝壑嘅特殊景象。\n黃土高原主要嘅山脈有太行山、呂梁山同埋六盤山等，呢啲山將黃土高原分成咗三個部分：山西高原、陝甘黄土高原同隴西高原。\n氣候同水文.\n黃土高原地區嘅氣候比較乾旱，65%嘅降水都係響夏季，每次落雨強度都比較大，有時一次落雨就已經佔咗全年落雨量嘅30%以上，呢個都係導致呢度水土流失嚴重嘅原因嚟嘅。\n黃土高原河川係以黃河作為骨幹，響黃土高原發源嘅河川有200幾條，比較大嘅河流有：渭河、汾河、洮河等，呢啲河流嘅水量都唔大，受汛期影響大，往往係急起急落。\n土壤同植被.\n黄土高原上嘅土層富含磷、鉀、硼、錳等元素，但係水土流失嚴重，土層嘅肥力不足，偏鹼性，因此植物好難生長。再加上長期嘅戰亂同埋砍伐、土地嘅唔合理使用，高原上植被覆蓋率好低，東南邊嘅情況好一啲，西北面嘅地區多數都係草原同埋荒漠。\n水土流失.\n黄土高原水土流失嚴重嘅面積有27萬平方公里以上，特別嚴重嘅地區有11萬平方公里。水土流失仲使到河床淤塞，水庫淤積，渠道不暢。"}
{"id": "8333", "revid": "1691766", "url": "https://zh-yue.wikipedia.org/wiki?curid=8333", "title": "12月31號", "text": ""}
{"id": "8334", "revid": "120591", "url": "https://zh-yue.wikipedia.org/wiki?curid=8334", "title": "10月27號", "text": ""}
{"id": "8335", "revid": "1681255", "url": "https://zh-yue.wikipedia.org/wiki?curid=8335", "title": "10月28號", "text": ""}
{"id": "8336", "revid": "1647305", "url": "https://zh-yue.wikipedia.org/wiki?curid=8336", "title": "10月29號", "text": ""}
{"id": "8337", "revid": "1782464", "url": "https://zh-yue.wikipedia.org/wiki?curid=8337", "title": "六合彩", "text": "六合彩（；）係香港唯一嘅合法彩票，係少數獲香港政府准許合法進行嘅賭博之一。\n為咗加強打擊民間嘅字花賭博，並防止賭博資金流向黑社會等非法集團，香港政府從1975年起開售彩票，取代原先嘅馬票。負責開彩嘅係法定機構香港獎券管理局，由香港賽馬會以「香港馬會獎券有限公司」嘅名義代理接受投注。投注彩池除咗用嚟做派彩之外，餘額撥交社會福利署獎券基金用作慈善用途。最初嘅彩票係14揀6，每個禮拜攪珠開彩。為迎合大眾「以小博大」嘅心理，1976年大幅增加中彩難度及派彩，改變開彩方法為36揀6（及一個特別號碼），正式名為「六合彩」，並將開彩次數增加為每個禮拜兩次（後來更增至每個禮拜3次）。之後為維持派彩數額及增加中獎難度，曾經多次增加選擇數目。正如其他賭博模式一樣，六合彩嘅中彩回報必定遠低於成本。\n投注方法.\n投注.\n六合彩每注港幣10蚊（$5半注），有以下投注方法：\n開彩.\n開彩時以自動機械攪珠，從設定數字彩球中抽出六個中獎號碼同一個特別號碼。過程由電視台註明「現場直播」。\n派彩.\n先從投注彩池中派出所有四至七獎，然後再扣出金多寶累積。剩餘彩池按 45%:15%:40% 比例分成頭、二、三獎彩池，畀中獎人平分。如果頭、或二、三獎無人中，彩池會撥入累積彩池。一般嚟講，頭獎彩池包括之前嘅累積多寶；如果呢期屬金多寶搞珠，累積多寶會計算入金多寶當中（舉例：若果累積多寶少過金多寶，頭獎彩池嘅多寶仍然係原定金多寶數額；如果累積多寶多過金多寶，頭獎彩池嘅多寶會等同多寶個數）。喺以上情況下，任何剩餘嘅多寶會撥入金多寶基金。\n而根據六合彩獎券規例3.16有關獎金基金會喺必要時重新分配：\n演變.\n早期嘅六合彩每個禮拜攪珠兩次，其後響某年暑假試驗星期六進行攪珠，如今每逢星期二、四及六或日舉行六合彩攪珠\n領獎.\n用現金投注：\n喺攪珠當日起計60日內領獎\n用投注戶口投注（六合彩固定投注指示例外）\n用投注戶口「六合彩固定投注指示」投注：\n攪珠.\n六合彩攪珠由1976年7月到1997年6月、2001年7月到2015年7月，都係由亞洲電視（同佢前身麗的電視）負責直播；而1997年7月到2001年6月同埋2015年8月開始，就由無綫電視負責直播。\n曾經做過六合彩攪珠主持人包括：\n音樂.\n響六合彩攪緊珠嗰陣會播出背景音樂，係拎自荷蘭樂隊Shocking Blue嘅Inkpot；而響1997年到2001年之間響TVB播放嘅背景音樂係出自英國Dave Hewson所寫嘅Blazing Colours。\n減緩賭博危害.\n為咗減緩因賭博帶嚟嘅個人、家庭同社會問題，香港政府規定，響香港賽馬會嘅六合彩投注場所同網站上都必須展示有關戒賭熱線(+852)183-4633同輔導及治療中心（例如錫安社會服務處- 勗勵軒、明愛展晴中心、東華三院平和坊）嘅資料。香港賽馬會提倡「有節制博彩」，認為博彩只可以作為社交消遣嘅娛樂，並撥款畀政府成立嘅平和基金，協助沉迷賭博嘅問題賭徒戒賭。香港賽馬會同時嚴禁未滿18歲人士參與博彩活動。\n地下六合彩.\n雖然六合彩喺香港係合法彩票，但香港政府同香港賽馬會既從未試過喺香港以外地區搞過投注業務，又冇委托過或授權畀任何人或組織搞過相關業務。喺中國大陸，冚唪唥有「香港六合彩」、「香港賽馬會」、「香港馬會」或類似名搞六合彩活動都屬虛假業務。另外，香港賽馬會嘅官網喺中國大陸，除咗四、五星級嘅涉外酒店同境外人士居住區之外都入唔到（普通用戶要擒墻出去睇）。所以中國大陸入到去六合彩啲網都係流嘢。\n中國大陸嘅假六合彩網都加咗好多香港六合彩未出現過嘅「估十二生肖」、「包波」呢啲嘢，重攞住香港賽馬會嘅名做出宣傳單張、報紙、冊仔同假嘅香港電話冧都有，甚至有網站黐莫須有嘅「委託證書」、「戒賭熱線」嚟整蠱啲人。實際上，正式嘅香港賽馬會喺六合彩宣傳方面，話啲錢係點用喺慈善，絕對唔會主動招攬生意。由於呢啲六合彩冇王管，所以投注資金轉到背後控制嘅非法集團、黑社會入面。另外，由於中國大陸冇乜戒除賭癮嘅組織，所以流嘅六合彩出現咗嚴重嘅社會問題。喺中國大陸，凡係涉及「香港六合彩」嘅服務都係違法行為。\n喺1980年代，由於廣東地區用魚骨天線收到香港嘅電視台，所以六合彩最先喺廣東出現，之後傳到廣西、湖南、福建、江西地區，後嚟喺廣東做嘢啲浙江商人又將佢帶到浙江一帶之後傳到成個中國大陸。雖然中國大陸政府一直猛咁打擊地下六合彩行為，但重未剷除嗮同地下六合彩有關嘅活動。"}
{"id": "8341", "revid": "42683", "url": "https://zh-yue.wikipedia.org/wiki?curid=8341", "title": "乸", "text": "乸，（♀，正式係雌性），係講有性生物，佢哋會做卵細胞（產卵生蛋），卵細胞通常係大啲嘅生殖細胞。要繁殖，乸係唔可以少咗公。冇單一基因決定生物係公定乸，而喺進化嘅過程，兩性獨立咁出現過好幾次。"}
{"id": "8342", "revid": "1691933", "url": "https://zh-yue.wikipedia.org/wiki?curid=8342", "title": "奴隸制", "text": "奴隸制係當人係貨物嘅制度。奴隸主擁有奴隸，奴隸係主人嘅財產。主人可以使奴隸做嘢，一切供給都係奴隸主畀，無人身自由。如一個人類社會，大部分物質生產都係奴隸做嘅，噉嘅社會，叫奴隸社會。\n各地嘅演變.\n中國大陸.\n「蓄奴」喺大陸度係有好耐嘅歷史，由秦漢帝國嘅時代開始，驅使奴婢同農奴嘅大地主莊園，就一路同普遍嘅自耕農並存。各代管治者都有制訂埋啲蓄奴法律，如大唐嘅《奴法》、大清嘅《逃人律》等等，都列明咗會嚴懲逃奴同窩藏逃奴嘅人戶。\n漢帝國時有皇帝詔令係可以赦免奴隸，而奴隸主亦可以放免自己嘅奴隸。俾人解放嘅奴隸，同普通平民一樣，仲可以入仕或接受封侯。奴隸仲可以自贖免，如果回歸平民身份後再被奴役，照漢律就係同略賣良人為奴一樣屬於犯罪。"}
{"id": "8343", "revid": "7378", "url": "https://zh-yue.wikipedia.org/wiki?curid=8343", "title": "文明搖籃", "text": "文明搖籃，西方史學概念，意思為文明嘅起源地，亦即早期文明。\n喺東亞如中國一般叫開做四大文明古國，特指舊大陸嘅兩河流域、古埃及、古印度同古中國呢四個文明搖籃。近世研究認為新大陸嘅中間美洲同古安第斯都算係文明搖籃。唔同史學家亦有佢所添加，或者兩河流域再分拆，例如拆出古近東。\n舊底文明搖籃，同大河文明之說相配。大河生出農業，要人管理灌溉，糧食多亦有餘裕生出商業，開城建市，變得有組織架構。故此底格里斯河、幼發拉底河、尼羅河、印度河、恆河、黃河、長江出現文明。然而好似中間美洲同古安第斯，就唔涉及大河。\n梁啟超寫咗首二十世紀太平洋歌，以文明搖籃為概念，寫出「地球上古文明祖國有四，中國、印度、埃及、小亞細亞是也文明。」後來變成四大文明古國一字，但同佢古文明祖國意思有偏差。\n兩河流域.\n兩河文明係人類歷史上最古老嘅文明之一。古希臘人把兩河流域叫做「美索不達米亞」，意思係「河同河之間嘅地方」。美索不達米亞又分兩個部分，南邊叫巴比倫尼亞，北邊叫亞述。就今日嚟講，兩河流域相當於今日嘅伊拉克一帶。\n兩河文明時代最早嘅居民係蘇美爾人，佢哋響公元前4000年以前就來到呢度，兩河流域嘅最初文明就係佢哋建立嘅。後來嘅阿卡德人、巴比倫人、亞述人以及迦勒底人，繼承同發展咗蘇美爾人嘅成就，令兩河文明成為人類文明史上重要嘅一頁。其中巴比倫人嘅成就最大，因此，兩河文明又稱為「巴比倫文明」。\n古埃及.\n公元前47年，凱撒大帝進攻埃及嗰陣，戰火波及亞歷山大城圖書館。幾十萬冊用古埃及文字寫嘅經卷一把火燒晒，其中包括當時最完整嘅埃及史。呢部史書係亞歷山大大帝死咗之後，喺埃及自立為王嘅希臘將軍托勒密一世要求埃及嘅祭司兼學者馬內托（Manetho）所寫嘅。呢部「埃及史」燒咗可以話係一個損失。不過嗰時重有第啲著作引用咗呢本書嘅一啲內容，令古埃及歷史嘅一啲片段傳到今時今日。而家，埃及學者重用緊馬內托嘅劃分，但帝王興衰更替，同確實嘅年代，重有好多度唔清楚。\n古印度.\n早喺大概西元前2500年，即係而家嘅巴基斯坦，文明就已經開始產生，古城哈拉巴同穆罕耶達羅嘅遺跡留有好多呢個早期文明嘅烙印。居民有度量衡同文字，識挖渠同運河。堡壘下嘅城市，係喺嚴謹計劃下起成嘅，神廟、住宅、浴室、街道，幾何形嘅G局同衛生系統嘅設計排水溝、運河等。出土嘅遺物非常豐富，包括黃金首飾同寶石、經雕刻過嘅石頭、青銅同土塑小雕像等。黃銅同青銅多半用嚟製造器具同武器。陶器通常以輪狀捏製，用火燒成，並畫上幾何、花草同動物等圖案。\n古中國.\n世界文明發達最早嘅國家之一，有將近4000年有文字可考証嘅歷史。發現喺雲南元謀嘅猿人化石「元謀人」，距離而家大概170萬年，係中國境內已知最早嘅原始人類。距離而家四五十萬年前住喺北京周口店一帶嘅「北京人」，識企直咁行；識整同用簡單嘅架生；重識用火，已經具備咗人嘅基本特徵。\n經過漫長嘅原始社會，約莫喺西元前21世紀，出現咗中國史上第一個朝代──夏。繼夏而興起嘅商（大概西元前16世紀—前11世紀）、西周（大概西元前11世紀—前770年）進入封建制度。之後就係春秋同戰國（西元前770年—前221年），有人認為係由封建制度過渡去中央集權嘅階段。"}
{"id": "8345", "revid": "1841999", "url": "https://zh-yue.wikipedia.org/wiki?curid=8345", "title": "何韻詩", "text": "何韻詩（，）係香港歌手。1996年贏咗第十五屆新秀歌唱大賽。佢2012年承認自己係同性戀。\n簡介.\n華星時期.\n之後響新秀歌唱大賽海外區嘅選拔賽贏到獎；1996年，佢返香港參加第十五屆新秀歌唱大賽，兼贏埋冠軍，而頒獎人正正係佢嘅偶像梅艷芳。但係歌唱比賽後，佢雖然得到華星唱片一紙合約，但係公司無同佢出唱片。不過就有好多機會接觸佢偶像梅艷芳。喺呢段期間，佢作出咗多方面嘅嘗試，唱過兒歌，做過主持，拍過電視劇同埋電影。\n直到1999年，梅艷芳非常賞識阿詩，邀請佢喺演唱會度擔任和唱，兩個人更喺《Larger Than Life》一碟合唱一曲《女人煩》。其後，梅艷芳成立咗自己嘅公司Mui Music，並正式宣佈收何韻詩為徒，何韻詩成為梅艷芳嘅唯一女徒弟。\n喺2001年，何韻詩受唱片公司高層賞識，推出首張個人ep《first.》。佢喺呢隻專輯裏面硬搖滾嘅獨特曲風加上鮮明形象令佢在當年嘅新人之中，喺各大樂壇頒獎禮上奪圍而出。亦因為佢喺首張唱片嘅歌以搖滾曲風為主，所以有唔少人將佢定形為一位搖滾歌手。\n百代時期.\n推出咗第一張個人專輯之後，華星唱片喺2001年唔再做音樂。不過，何韻詩好快就搵到一個好歸宿。2002年，佢同百代唱片（EMI）簽約，推出1張EP及4張唱片。佢響百代雖則只係兩年，但可以盡顯才華。喺新嘅唱片公司，佢同英師傅夾手做佢第一張EMI唱片《hocc²》，喺歌曲製作上，佢亦都有自主權，可以喺音樂風格上作出改變，大部份歌曲重係保留住初出道嘅搖滾風格。佢自作《天使藍》一曲更加係佢成長歌。而黃偉文寫嗰首《露絲瑪莉》，掂到女同性戀，引起好多人議論。同時，亦都帶出之後一連串同性戀歌。\n2002年秋《free{Love}》，係佢第一隻大碟，為咗迎合香港樂壇嘅大環境同唱片公司嘅要求，歌曲商業味比較重，亦都非常成功。《天使藍》同《再見…露絲瑪莉》更加贏唔少獎。《再見…露絲瑪莉》係《露絲瑪莉》續篇，首歌係非常令人難忘。何韻詩唔單止成功，重得到流行樂壇認同，令佢喺商業電台舉辦嘅叱咤樂壇流行榜頒獎典禮度攞到「叱咤樂壇女歌手銅獎」同埋「叱咤十大　第九位 - 再見露絲瑪莉」呢兩個獎。\n自此之後，何韻詩以製作人及歌手嘅身份推出個人大碟《Dress Me Up!》。佢整咗一張屬於自己嘅專輯。阿詩成功咁喺自我同商業之間作出平衡，而比較商業化嘅歌曲《沙》同埋搖滾歌曲《元神出竅》亦能夠喺各大電台嘅流行榜中取得冠軍位置。可惜嘅係，雖然呢隻專輯嘅水準唔錯，但就得唔到廣泛嘅注意。\n東亞時期.\n2004年7月，何韻詩同EMI唱片公司嘅合約期滿，兩個月之後，佢正式加盟東亞唱片。\n何韻詩喺師傅離世後推出《艷光四射》專輯，主題係向1980年代嘅樂壇巨星致敬，而碟中百變嘅形象同埋曲風被外界認為係要跟隨佢師傅嘅風格。不過更重要嘅係「青山大樂隊」喺製作呢隻專輯嗰時正式組成，並成為佢嘅固定音樂班底，對佢嘅音樂風格帶來莫大嘅影響。\n2005年9月，何韻詩作出新嘗試，親自策劃及監製舞台劇《梁祝下世傳奇》，喺劇中擔任女主角，並推出同名原聲大碟。何韻詩把聲同黃偉文嘅歌詞及青山大樂隊嘅音樂喺呢隻專輯度擦出咗火花，令專輯成為佢近年最完美嘅一張主題專輯。推出後所帶來嘅迴響係意料之外咁好，而音樂劇嘅成功亦為佢嘅音樂事業打咗一枝強心針。\n2006年，東亞唱片為何韻詩於香港體育館舉行佢首個個人演唱會，反應非常熱烈，唱片公司因此喺翌年為佢再加開兩場演唱會。演唱會嘅成功亦將佢推到事業嘅第一個高峰，佢喺嗰年獲得商業電台頒發嘅全年最高播放率嘅獎「叱咤樂壇女歌手金獎」。\n唱片專輯.\n華星唱片發行.\n第二版追加收錄*\nEMI發行.\n第二版追加收錄*\nCD 1\nCD 2\n東亞唱片發行.\nCD 1\nCD 2\nBonus tracks\nCD 1\nCD 2\nCD 3\nDisc 1\nDisc 2\nDisc 3\n2013年：華語專輯《共存Coexistence》\n碎料.\n喺2021年，學術期刊Information Systems Frontiers發表一篇關於網上假新聞同社會兩極化嘅關係嘅文章，當中提到一啲激進親共派網民有強烈人身攻擊傾向，其中一個例子，就係何韻詩分享喺芬蘭入住Airbnb，被人性騷擾嘅不愉快經歷之後，Discuss.com.hk入面一啲激進親共派網民嘅反應。文章提到，呢啲親中派網民並無討論事件本身，而係借機攻擊何韻詩嘅性取向同埋政治立場。"}
{"id": "8352", "revid": "42683", "url": "https://zh-yue.wikipedia.org/wiki?curid=8352", "title": "計算", "text": "計算係一種將「單一或者複數嘅輸入值」轉換做「單一或者複數嘅結果」嘅一種思考過程。"}
{"id": "8354", "revid": "25021", "url": "https://zh-yue.wikipedia.org/wiki?curid=8354", "title": "Wikipedia", "text": ""}
{"id": "8360", "revid": "158703", "url": "https://zh-yue.wikipedia.org/wiki?curid=8360", "title": "潘基文", "text": "潘基文（，，）係南韓人，做過聯合國秘書長同埋大韓民國外交通商部（後來改組成外交部）長官。\n2006年10月13號，聯合國任命潘基文做第八屆秘書長，接替卸任嘅戈菲·安南，而佢亦喺同一年12月14號宣誓就職，並且喺2007年1月1號上任。兩輪任期至2016年12月31號，由古特雷斯接任。"}
{"id": "8367", "revid": "158703", "url": "https://zh-yue.wikipedia.org/wiki?curid=8367", "title": "遠東經濟評論", "text": "遠東經濟評論（，簡寫做 ）係一本以香港為基地嘅亞洲經濟新聞雜誌，用英文寫。以前係周刊，逢禮拜四出版。因為財政困難，2004年起改為月刊，多數響每月第一個禮拜五出。2009年12月出最後一期\n雜誌掂到好多唔同主題，有政治、經濟、商業、科技、社會同文化唔同主題。不過佢中響亞洲，尤其係東南亞同大中華區。佢分析區內容金融、商業同工業發展，希望可以透過收集新聞同各方意見，改善亞洲現狀。佢因為咁贏得聲譽。\n出版社.\n遠東經濟評論家下係美國杜瓊斯同華爾街日報旗下。家下老總（）理士多係華爾街日報嘅人。\n讀者.\n雜誌主要係市場響香港、馬來西亞，同東南亞。讀者唔少係政府、商界同埋敎育界人。就以佢官方網頁統計，訂閱戶數有兩萬，分佈響東南亞，北美同歐洲。\n2006年9月28號，雜誌因為內容誹謗星加坡政府，所以政府以佢唔符合當地報章法例為理由，禁止佢響星加坡發行 。\n評論.\n1991年8月1號，時任馬來西亞首相馬哈迪為東協新聞部長會議主持開幕後認為，遠東經濟評論應改名為遠東政治評論，因為雜誌嘅報導並未觸及經濟問題。佢話：「其他雜誌嘅報導同數字字都唔關經濟有關，不過，呢本雜誌（遠東經濟評論）就同經濟事。」「我唔知點解佢畀稱為經濟雜誌呀？」"}
{"id": "8369", "revid": "14", "url": "https://zh-yue.wikipedia.org/wiki?curid=8369", "title": "FEER", "text": ""}
{"id": "8373", "revid": "1225018", "url": "https://zh-yue.wikipedia.org/wiki?curid=8373", "title": "龜茲", "text": "龜茲（、「鳩慈」；龜茲文：Kutsi；梵文：Kuci-na；維吾爾文：Küsen），又叫做曲先、丘慈、邱慈、屈支、丘茲、拘夷、歸茲、屈茨，係古代西域嘅一個綠洲國家。公元648年，唐喺龜茲設立安西大都護府。\n地理.\n龜茲國以庫車綠洲做中心，最盛大嘅時候北靠天山，南望大漠，西邊同疏勒連接，東邊同焉耆為鄰，相當於今日新疆阿克蘇地區同巴音郭楞蒙古自治州部分地區。"}
{"id": "8374", "revid": "942666", "url": "https://zh-yue.wikipedia.org/wiki?curid=8374", "title": "南頭", "text": "南頭（Nam Tau或者Nantou）家下係中國深圳南山區嘅治所，係歷史古城，又係附近區域市中心。自公元331年設城起，有千幾年歷史，響南方海防同政治都有重要地位。南頭位於南頭半島根部，近前海灣，同后海灣（後海灣）相距唔遠。\n歷史.\n秦國攻入嶺南，南頭一帶就屬於南海郡，到之後南越國、大漢、吳國，南頭都係南海郡。東晉成帝咸和六年（331年），南海郡劃咗東官郡出來，東官郡郡治就係今日南頭一帶。到咗南朝梁國天監六年（507年）嗰陣，東官郡改名東莞郡，郡治搬咗去安懷縣，即係今日東莞境內。而個城就變咗寶安縣城，係寶安縣縣治。到咗隋開皇九年，即係589年，東官郡廢咗，寶安縣歸南海郡，但縣城就無變。到咗大唐開元廿四年（736年），個城變咗屯門鎮，有重兵註守。之後至德二年即係757年，寶安縣改名做東莞縣，縣治搬嘅去今日嘅東莞，個城就變咗係海防要塞。\n而現有古城係大明洪武二十七年時（1394年）起，叫南頭城，係東莞守禦千戶所所城。萬曆元年，即係1573年，又響東莞縣劃返新安縣出來，縣治就響南頭城。到咗大清時期，為咗打擊鄭成功嘅勢力，防止沿海居民接濟佢。康熙元年到三年（1662年-1664年），兩次下令海禁遷界，撤走所有人，成個南頭城淨返城牆，屋磚都用來起界牆。到五年（1666年），因為人太少，廢埋新安縣，併入東莞縣。因為臺灣反清勢消減，到咗八年（1669年），廣東巡撫王來仁奏請之下重新置返新安縣，治所就響南頭城。到咗中華民國三年（1914年），新安縣因為同河南新安縣撞名，又改返原名做寶安縣，南頭仍然係寶安縣治。到第二次世界大戰期間，南頭落入日本手中，寶安縣治暫時就搬到東莞縣，直至到大戰結束先至歸返民國。到咗1949年10月，南頭落入中國共產黨手上，響城內成立寶安縣人民政府，變成中華人民共和國一部份。1953年，因為寶安縣深圳墟一帶有九廣鐵路，較為繁榮，就取代南頭嘅地位，成寶安縣治。1979年3月，寶安縣改做深圳市，南頭就歸入深圳市內。1980年深圳市做深圳經濟特區，南頭亦都係特區之內。1990年1月4號，深圳市成立南山區，同年9月24號區政府成立，區治就設響南頭。\n南頭城城結構一直保存到近代，但因為成立經濟特區之後，過份睇重經濟發展，又吸引到大量人口遷入，南頭城嘅古建築受到嚴重破壞。"}
{"id": "8375", "revid": "14", "url": "https://zh-yue.wikipedia.org/wiki?curid=8375", "title": "南頭城", "text": ""}
{"id": "8376", "revid": "14", "url": "https://zh-yue.wikipedia.org/wiki?curid=8376", "title": "南頭寨", "text": ""}
{"id": "8377", "revid": "14", "url": "https://zh-yue.wikipedia.org/wiki?curid=8377", "title": "屯門鎮", "text": ""}
{"id": "8379", "revid": "14", "url": "https://zh-yue.wikipedia.org/wiki?curid=8379", "title": "南頭古城", "text": ""}
{"id": "8383", "revid": "76322", "url": "https://zh-yue.wikipedia.org/wiki?curid=8383", "title": "香港書展", "text": "香港書展（）係由香港貿易發展局主辦，係亞洲最大型嘅書展之一。\n香港書展喺1990年起舉辦，每年7月喺香港會議展覽中心舉行，係香港每年夏天嘅一項盛事，為出版界提供推廣新書嘅平台，同埋為讀者提供咗接觸新書同埋會見作者嘅機會。由於入場費平，每年都吸引咗大批市民同遊客入場。唔少書籍會選擇喺書展期間出版，並喺書展入面舉行埋作者簽名會，希望為啲新書宣傳速銷。唔少名人紅星都會喺書展期間推出新書。書展每年都會同多間出版社同專業機構合作，定出一個獨特主題，並圍繞主題舉辦各項活動。喺書展買書，一般可攞到幾高嘅折頭（一般唔少過八折）。\n由於香港嘅獨特背景，兩岸三地嘅出版商可同時參展，重有部分係東南亞同其他國家嘅出版商參展。1997年開始，書展並會舉行「國際版權交易會」同埋「印刷服務展覽會」。\n歷年.\n2004年.\n2004年嘅書展喺7月21號至7月26號舉行，係書展嘅第15屆，書展試辦國際文化村，參與國家有法國同埋新加坡等。本屆嘅主題係「開卷有益，豐富生活」，展出嘅書超過1萬種。\n2005年.\n2005年香港書展首次增設夜場，六點過後入場費有半價優惠，反應都幾理想。成個書展共吸引到近 64 萬人次入場，同 2004年嘅 50 萬人次上升達 28%，創下開辦以來訪客升幅最高紀錄。\n2006年.\n2006年嘅書展喺嗰年7月19號至24號舉行，六點後票價係半價。7月22號（禮拜六），當局喺九點半畀訪客免費入場——原先係話十點，之但係因為訪客好多，所以當局提早入場時間，直落到凌晨兩點先散場。喺免費入場嗰幾個嘅鐘頭入面，有 4.4萬人入場。除7月22同24號外，其他時間都開放到晚黑十時。呢次訪客升到 68 萬人次嘅新高，增幅係 6%。\n2007年.\n貿易發展局考慮舉辦2007年書展時，由7月18號到24號，多舊年一日。重有下晝一點前入場 10 蚊優待，之後要 25 蚊正價。\n2008年.\n2008年書展喺7月23日至29號舉行，口號係：「閱讀大世界，走向世界」，綠色和平喺24號第一次舉辦『綠色日』，希望用香港書展呢個平台，推動出版行業用「森林友好型」紙張，保護消緊失嘅原始森林。\n主辦機構貿易發展局指今年書展總入場人次近 83萬，打破歷屆紀錄。最暢銷書係小說，涉及心靈、中國四川512地震同中國國情、潮語嘅書籍，都係書迷心頭好。\n2009年.\n2009年嘅書展喺7月22到7月28號舉行，大會主題設為「多元與創意‧書展二十年」。會展中庭擴建完工，書展面積大咗三分之一，入場嘅人喺多啲地方揀書。新加「英語世界」同「多媒體區」展區，推廣英文書、電子書、網上出版同教育軟件。第一次設「文藝廊」，畀讀者睇到文藝名家嘅珍貴藏品，包括作家張愛玲同武俠小說作者梁羽生嘅相、手稿、簽名書、劇本同啲遺物；國學師饒宗頤嘅字畫、雕刻、茶具、古玉同竹簡咁。為推動原創文化發展，書展頭一次設「創意空間」，展出漫畫家幾米、劉雲傑、李志清同許誠毅手稿，以及香港設計品牌 G.O.D. 住好啲創辦人楊志超嘅設計。「超級書迷證」頭次公開出售。書展請咗香港作家馬家輝、梁文道擔任「香港書展大使」。\n2010年.\n由2010年7月21號到7月27號連續七日舉行，大會主題設定為「綠色書展」。預計今次訪客升到100萬人次新高。鑑於上年書展被少女模特兒暄賓奪主，引起唔少書展參觀者抗議，大會決定拒絕有關人士喺今屆書展舉辦簽名會嘅申請。\n今屆「兒童天地」搬咗去展覽廳3B-E（新翼3樓），畀家長同小朋友提供更廣闊嘅活動空間，面積亦比上年大咗三成。大會因應業界需求，今年新增「電子書及數字出版」專區，匯聚約20間參展商，展示最新嘅電子書同數碼閱讀產品。區內重設有「數字互動閱讀區」，讓讀者可以喺現場操作電子閱讀器，瀏覽電子書嘅資料，體驗電子閱讀帶來嘅方便同樂趣。「英語世界」展區，面積比上屆增加五成。2010香港書展年度作家劉以鬯作品喺「文藝廊」展區展出，重有黃國兆改編自小說《酒徒》至電影作品時嘅心路歷程同劇照結集，亦有相關題材嘅座談會。\n主辦機構貿發局加強同內地同台灣旅行社嘅合作，將書展加入訪港行程，鼓勵旅客嚟買書刊並參加文化活動。珠三角出發嘅旅行團團費，部分更低至68蚊人民幣。除咗同旅行社合作外，大會喺書展特設訪港人士售票處同特別通道，訪港旅客只需出示有效證件，就可以10蚊票價參觀書展。香港旅遊發展局旗下嘅旅客諮詢中心亦派發書展資料同優惠券，吸引訪港旅客入場。\n書展入場人次達92萬，訪港旅客達13,000幾人，比上年升咗兩成。雖然人次有所上升，但因連日天氣欠佳同閱讀電子版圖書漸被讀者接受，實體書刊嘅銷量反而比上年有所下跌。\n2013年.\n2013年書展喺7月17號到7月23號舉行。今年嘅書展破紀錄有25個國家同地區、多達560間參展商參加，書展期間舉辦三百幾個文化活動，包括講座、論壇、新書發布會等，場外重有120項活動喺全港15個地區舉行。門票2013年6月26號開始喺網上預售。\n2014年.\n2014年第25屆書展喺7月16-22號舉行。今年嘅主題係「從香港閱讀世界—越讀越精彩 」，有來自30個國家同地區多達570個參展商參加。\n2016年.\n2016年書展喺2016年7月20號到7月26號舉行，參展商來自30個國家同地區，數目超過600間。書展第一次以「武俠文學」為主題，設立主題展區「筆生武藝–香港的武俠文學」及「文壇俠聖 – 金庸與查良鏞」展覽。\n2017年.\n2017年書展喺7月19 - 25號舉行，主題係「從香港閱讀世界 人文 ･ 山水 ･ 情懷」，有超過37個國家同地區，670個參展商參加。参展商嘅數目係歷嚟最多。\n2018年.\n2018年書展喺7月18-24號舉行。主題係「從香港閱讀世界 問世間情是何物」、七日嘅展覽吸引咗104萬人次入場。\n2019年.\n2019年書展喺7月17-23號舉行， 主題係「科幻及推理文學」，七日嘅展覽吸引咗近100萬人次入場。\n但係，有部分參展商指出，由於反修例風波搞到政局立立亂，再加上7月21號、7月22號嘅事件陰霾，生意比之前差。\n2020年.\n2020年書展原定喺2020年7月15號到21號舉行，主題係「心靈勵志」。當時因應武漢肺炎香港疫情（第三波疫情）影響，書展延期舉行，另外3個同期舉行嘅展覽，包括「香港運動消閒博覽」、「教育及職業博覽」、「創業日」亦會延期舉行。當時貿發局重將書展新展期定喺12月16至22號。\n2020年11月23號，因應第四波疫情，貿發局宣布第31屆香港書展褪遲到2021年7月舉行。\n2021年.\n書展喺2021年7月14號到20號舉行，主題係「從香港閱讀世界‧ 洗滌心靈 鼓舞​人生 再啟航」。同場亦設有「香港運動消閒博覽」（7月14號至20號）、「零食世界」（7月14號至20號）同 「香港教育及職業博覽」（7月15號至18號）。今年書展係《港區國安法》實施後嘅第一個書展，貿發局指參展商應該知道國安法界線，大會唔會預先審查書籍，唔認為書展內唔再有政治書籍賣。出版界人士向BBC記者表示有「白色恐怖」氣氛，因為多個參展商未能夠搞清楚《國安法》紅線，只能進行自我審查，形容敏感書籍會喺書展內「清零」，並預計疫情下生意額會下跌。而參展商批評貿發局講法模稜兩可，令佢哋毫無保障，多個參展商形容「而家大家步步為營、觸目驚心」。次文化堂社長彭志銘批評政府嘅政治評論書喺目前嘅氣氛之下相信會清零，只得返支持政府嘅政治書，指出噉嘅環境令到讀者嘅閱讀選擇減少，對香港並唔係好事。\n另外，亦因應武漢肺炎所影響，人數大約係往年嘅75%，工作人員亦要做核酸檢測或者打咗武漢肺炎疫苗先可以工作。\n2022年.\n書展喺2022年7月20至26號舉行，主題為「歷史文化．城市書寫」。"}
{"id": "8385", "revid": "139654", "url": "https://zh-yue.wikipedia.org/wiki?curid=8385", "title": "韓文維基百科", "text": "韓文維基百科（）係維基百科協作計劃嘅韓文版本，係由非牟利組織──維基媒體基金會負責搞嘅。佢哋喺2002年10月11日開始運作，直到2011年11月12日，已經有180,894篇文章，喺咁多種唔同語言嘅維基百科裏面，佢哋嘅規模排第30位（跟返文章數量去計算）。"}
{"id": "8389", "revid": "23434", "url": "https://zh-yue.wikipedia.org/wiki?curid=8389", "title": "減筆字", "text": ""}
{"id": "8390", "revid": "8", "url": "https://zh-yue.wikipedia.org/wiki?curid=8390", "title": "ICAC", "text": ""}
{"id": "8391", "revid": "8", "url": "https://zh-yue.wikipedia.org/wiki?curid=8391", "title": "廉記", "text": ""}
{"id": "8393", "revid": "1853625", "url": "https://zh-yue.wikipedia.org/wiki?curid=8393", "title": "10月8號", "text": ""}
{"id": "8394", "revid": "8", "url": "https://zh-yue.wikipedia.org/wiki?curid=8394", "title": "香港廉政公署", "text": ""}
{"id": "8395", "revid": "8", "url": "https://zh-yue.wikipedia.org/wiki?curid=8395", "title": "總督特派廉政專員公署", "text": ""}
{"id": "8397", "revid": "1778355", "url": "https://zh-yue.wikipedia.org/wiki?curid=8397", "title": "聯合國安全理事會", "text": "聯合國安全理事會（簡稱聯合國安理會或者安理會，）係聯合國入面最有權力嘅機構，負責維持國際之間嘅和平同埋安全。根據《聯合國憲章》，安理會同其他聯合國機構唔同，佢作出嘅決定必須由相關嘅成員國遵守同執行。聯合國安理會第一次嘅會議係喺1946年1月17號召開。而佢所作出嘅決定就叫做聯合國安全理事會決議。\n聯合國安理會有5個常任理事國，呢5個國家係第二次世界大戰嘅5個戰勝國：中華民國、法國、蘇聯、英國、同埋美國。喺1971年聯合國通過聯合國大會2758號決議，中華人民共和國取代中華民國成為聯合國嘅成員同埋常任理事國。而1991年蘇聯解體之後，蘇聯喺安理會個位由俄羅斯接替。"}
{"id": "8398", "revid": "157", "url": "https://zh-yue.wikipedia.org/wiki?curid=8398", "title": "聯合國安理會", "text": ""}
{"id": "8403", "revid": "8", "url": "https://zh-yue.wikipedia.org/wiki?curid=8403", "title": "秋官效應", "text": ""}
{"id": "8404", "revid": "1832318", "url": "https://zh-yue.wikipedia.org/wiki?curid=8404", "title": "劉德華", "text": "劉德華（；，）係香港歌手同埋電影演員，佢響返學嗰陣嘅名叫劉福榮（），海內外嘅華人普遍都鍾意叫佢做華仔（）或者係華弟（）。\n生平.\n劉德華祖籍廣東新會，佢喺香港新界大埔泰亨村出世，佢阿爸劉禮後生嗰陣做過啟德機場嘅消防員。1980年，劉德華考入第10期無綫電視藝員訓練班。不過佢喺未正式畢業前，早已喺一套劇集《第三類房客》度出現過。到咗畢業之後就開始喺一啲劇集度做吓茄喱啡。1982年，劉德華喺無綫電視劇《獵鷹》入面第一次擔任男主角，呢套劇令佢一炮而紅；當時劇中嘅阿媽係由香港歌手兼藝人葉德嫻飾演，因為佢哋嘅合作演出令人印象難忘，而且兩人本身亦好投契。所以自此以後，好多華仔嘅電影都會情商Deanie（葉德嫻嘅英文名）做佢阿媽（或者契媽）嘅角色，好似《法內情》電影系列，更加令到觀眾喊出眼淚，結下螢幕上嘅母子情緣。同樣係1982年，劉德華開始接拍電影，第一部作品係吳小雲執導嘅《彩雲曲》。\n劉德華響香港演藝界係一個「福將」，因為佢基本上成個演藝生涯都係順風順水。佢啱啱出道就響電視劇《獵鷹》入面第一次擔任男主角，第二年（1983年）劉德華就俾無綫力捧，同梁朝偉、苗僑偉、黃日華以及湯鎮業等五個人組成咗「無綫五虎將」。同一年，劉德華喺電視劇《神鵰俠侶》入面飾演楊過，令佢紅上加紅，好快就塑造出未來巨星嘅雛形。\n佢演藝生涯唯一嘅低潮，就係響1984年因為合約嘅問題而同無綫電視搞到好唔愉快，無綫冇再畀機會佢演出（行內叫做「擺入雪櫃」或者「雪藏」），好彩嗰陣遇到當時得令嘅大導演王晶提攜，於是毅然咁專心轉戰電影。到目前為止，劉德華已經拍過超過一百部電影，因為佢夠靚仔，通常都演一啲有型有格嘅古惑仔，例如《旺角卡門》同埋《天若有情》入面，劉德華都係以有情有義又浪漫不羈嘅形象出現，使到一眾女影迷都對劉德華著迷。而後期少少嘅《烈火戰車》，亦都令到好多鐵騎一族感動，甚至唔識揸電單車嘅人都爭住去考電單車牌希望可以模仿一下，而且到今時今日都重有影響力。\n1985年劉德華出咗佢第一首歌《只知道此刻愛妳》。到咗1990年，華仔再推出佢嘅歌曲大碟《可不可以-誰說不可以》、《如果你是我的傳說》同埋《再會了》……等幾隻專輯，劉德華好快受到大眾嘅關注，響歌壇成為四大天王之一。佢喺歌壇方贏咗唔少榮譽；喺多年嘅各大樂壇流行榜頒獎禮上面，華仔勇奪過幾個最受歡迎男歌手獎，佢嘅歌亦都佔過唔少嘅最受歡迎獎項。而佢所開嘅演唱會每次嘅銷售都非常理想，甚至話「爆棚」都唔過份。到咗1999年，劉德華成功得到香港十大傑出青年嘅殊榮。\n2018年尾，劉德華因為身體唔舒服而腰斬演唱會，之後佢宣佈2020年2月會再開演唱會補數。\n近況.\n佢喺1990年代成立咗天幕電影制作有限公司，目標係提拔新一代演藝人。不過因為經營不善，除咗未能達到目標之外，劉德華重因為錢銀瓜葛同合夥人麥紹棠不和而搞到上法庭，搞足幾年，最後要由向華強夫人出面，畀劉德華五千萬解決。\n2019年9月，劉德華喺新加坡演唱會嘅時候，成萬擁躉一齊唱生日歌同佢慶祝58歲生日。2020年5月，劉德華喺中國大陸網站直播演唱會，為醫護人員同民眾加油。"}
{"id": "8405", "revid": "185724", "url": "https://zh-yue.wikipedia.org/wiki?curid=8405", "title": "天下無賊", "text": "《天下無賊》係中國同香港合作嘅電影作品之一，係喺2005年農曆新年嘅賀歲電影。\n電影資料.\n背景及簡介.\n呢套戲由中國文學作家趙本夫嘅同名小說改篇而成。\n故事主要係發生喺一架由青藏高原開往北京嘅火車裏面，講關於兩幫賊人喺火車上面嘅盜竊鬥爭。\n劇情大綱.\n喺大有錢佬劉總裁屋企，英文老師王麗喺度教緊劉總英文，點知呢個劉總見王老師幾靚女，就趁老婆唔喺屋企想乘機侵犯，點知俾一直暱喺廁所嘅王薄用攝錄機偷拍晒；原來王薄同王麗係一對雌雄大盜，佢哋影底咗劉總想偷食嘅罪証，成功咁敲詐咗一架寶馬房車。\n佢哋兩個揸住呢架寶馬一直穿州過省，想話賣咗佢賺返一筆錢；沿途上王麗突然提出話想收山唔再做賊，但王薄反對。當佢哋揸車去到青藏高原一個廟城附近時，王麗想落車去拜拜神，王薄亦無不可，就陪咗佢入去。王麗一個人虔誠參拜，但係王薄就好似入咗寶山咁，將嚟到參拜嘅善信袋裏面嘅手提電話同埋財物都偷晒喺手；期間遇到個冷艷女子都喺度偷緊嘢，於是王薄就上前去挑戰，重乘機偷走咗呢個女子啱啱偷返嚟嘅手機。離開之後，王薄向王麗展示成袋嘅戰利品，但係王麗想積陰德唔想再做賊，於是提出要同王薄拆伙，王薄一怒之下就將王麗放落車，賴底佢喺高原度就自己揸車走咗去。\n王麗一個人喺一片荒漠度四圍蕩，一個早前喺廟城度幫廟宇翻新嘅小師傅傻根踩住單車經過，見到王麗口乾求救，於是落車畀水佢飲，重載佢去到近城鎮嘅地方；落車時王麗諗住畀啲錢傻根多謝佢，傻根拒絕不特止，重送咗個高僧送畀佢嘅降魔杵吊墜畀王麗保平安。\n傻根係一個正直嘅青年，十六歲就憑住家傳手藝嚟到廟城跟一個鄉里大叔做修揖廟宇嘅工作；佢覺得自己已經廿一歲，係時候要返鄉下成家立室，於是問一直照顧佢嘅大叔一路以嚟嘅工作賺咗幾多錢，大叔搵會計計過條數，話幫傻根儲咗六萬蚊人民幣，傻根就要求大叔幫佢攞錢，畀佢拎啲錢返鄉下起屋娶老婆。大叔拎住包錢畀傻根，提議傻根搵郵局幫手送錢返鄉下，但係國家規定運錢郵費要收總額嘅1%，即係大概六百蚊；傻根覺得六百蚊可以買隻驢仔拉吓車推吓磨，點解要無端端將啲血汗錢畀人，於是想自己親手帶住啲錢返去，但係大叔話沿途會有好多賊好危險，隨時會俾人搶晒啲錢，可惜傻根個人太直，覺得呢個世界唔會有咁多賊，冇咁容易俾人打劫，於是一意孤行咁帶住啲錢起程。\n幾個大叔送傻根去到火車站，傻根因為唔信會有咁多賊，傻到喺月台大嗌叫賊嚟搶佢袋裏面嘅錢，點知撞到王麗同王薄；王薄已經賣咗架寶馬，因為唔放心王麗一個人，於是就跟咗佢嚟火車站，重應承以後會同佢形影不離。王薄同王麗一聽到傻根身上面有巨款，於是即刻要傻根跟住佢哋一齊坐，不過喺兩個人嘅心裏面，其實各自嘅諗法已經有所不同：王薄想將傻根嘅錢據為己有，但係王麗覺得傻根係正直嘅人，希望沿途可以保護佢唔好俾其他人搶走佢啲錢，後來重認咗佢做契細佬（義弟）。不過呢個時候，傻根先前大叫搵賊嘅愚蠢行為除咗俾王薄王麗知道佢身懷巨款之外，亦已經招惹咗另一班假扮旅行團嘅扒手集團嘅注意。\n火車離開咗車站，而喺火車嘅貴賓包廂裏面，一個冷艷嘅年輕女子正喺度幫一個老人家清除緊佢嘅面部化粧，佢就係先前喺廟城度俾王薄反偷手提電話嘅女賊，叫做小葉；而嗰個老人家嘅化粧清除咗之後，露出嘅係一副威嚴兼且帶啲奸狡嘅中年男人面孔，原來佢就係呢班扮扒手集團中嘅最高領導賊阿頭－－胡黎，因為佢嘅扒竊手法非常高明兼且乾淨利落，因此同道中人都會尊稱佢做黎叔。黎叔因為之前俾王薄發現咗佢假扮老人家嚟接近傻根，覺得王薄有啲料子係一個可用嘅人才，所以傳令畀手下知叫佢哋呢程車裏面都唔好再搞傻根，想藉住順水人情（將傻根嘅錢讓畀王薄）嚟招攬王薄幫佢賣命。\n黎叔嘅手下雖然得到命令呢趟車唔准「打獵」，但正所謂「聞到肉香嘅狼，點會唔發狂」，面對咁大隻肥羊，終於忍唔住而要出手；賊二哥胖子聯同黎叔愛將四眼一齊出動，趁住傻根行咗出嚟通道去廁所，先先整到好唔覺意咁將杯好熱嘅滾水潑喺傻根身上，然後詐諦要幫傻根換衫，再乘機偷傻根袋裏面用羊皮紙包住嘅錢，好彩呢個時候王薄及時趕到一手按住個袋，而四個人就喺一個狹窄嘅通道裏面推來攘去，當王薄同兩個賊幫過咗幾招得勝之後，啲錢幸保不失，王薄同傻根兩個安然咁返返埋佢哋嘅卡位。\n坐喺王薄佢哋另外一邊卡位嘅係一個男嘅畫畫老師同埋佢嘅一個女學生，突然間畫緊畫嘅畫畫老師發現唔見咗個銀包，而其實佢個銀包一早喺車站就俾王薄扒咗，於是大嘆倒霉。傻根睇到人哋俾賊仔偷咗嘢雖然都覺得無奈，但係佢仍然覺得呢個世界係唔會有咁多賊，因為佢覺得，之前喺高原嗰陣成日都對住啲狼同佢哋傾計，啲狼都冇襲擊佢，重建立咗微妙嘅友誼；連出名嗜殺嘅狼都唔會傷害佢，所以佢覺得：唔通人重會衰得過狼？\n王薄唔抵得班賊出手挑釁，於是拎住隻熟蛋走入貴賓餐廂諗住搵黎叔佢哋，咁啱黎叔同小葉，胖子同四眼喺度食緊嘢，於是王薄搵咗斜對面嘅一個位坐低，洋洋自得咁向黎叔露咗一手「空杯退蛋殼」，黎叔好欣賞咁坐埋咗王薄張檯，亦表演返一手「指甲批生蛋殼」，技術更高超；黎叔借住機會提出要王薄跟佢搵食，但王薄話自己不嬲係獨行俠，所以拒絕，重當場篤咗胖子同埋四眼出嚟，話佢哋冇照黎叔命令出咗去「打獵」。返到貴賓車廂，黎叔發晒脾氣要責怪四眼，點知原來四眼都係聽到胖子講話係黎叔吩咐先咁做，黎叔心裡有數，但係念在兩個都幫得手，就冇去罰佢哋。不過黎叔覺得，既然王薄唔肯為佢賣命，班兄弟又忍唔住手，於是直頭吩咐小葉出動去扒傻根嗰六萬蚊。\n深夜時份，普通車廂裏面差唔多個個都瞓晒，小葉嚟到坐咗喺畫畫老師後面個位預備郁手，佢將點着咗嘅唇膏頭彈咗入一個男人嘅衫袋裏面搞到係咁冒煙，嚇到個男人紮醒大叫火燭；呢個時候王薄唔喺位，得返王麗同傻根一齊，傻根見有人嗌火燭就自告奮勇衝過去滅火，王麗按佢唔住，混亂間傻根袋裏面嗰舊錢就俾小葉掉咗包變成咗包紙巾。小葉扮成大肚婆諗住避開王薄王麗嘅耳目，點知都俾王薄識穿，過咗幾招之後王薄終於搶返包錢，小葉趁機會想勾引王薄，但係王薄始終唔過電。\n因為保護唔到傻根嘅錢，王麗覺得好沮喪，王薄返到嚟就話既然傻根個身冇錢即係冇危險，不如落車唔好理咁多；中途站落車之後，王薄透露畀王麗知佢其實已經搶返包錢，勸王麗唔好理傻根，等佢面對現實唔好沉醉喺天下無賊嘅夢入面；王麗大發脾氣，於是話畀王薄知因為佢有咗BB，想積返啲德，所以先至去拜佛同埋保護傻根；王麗拎返包錢畀傻根，然後唔理王薄，自己同傻根上返車。火車又再開動，冇幾耐王麗個手提電話嚟咗個短訊，王薄話：「有我在你放心。」\n王薄一個人喺酒吧車廂坐，小葉就嚟挑釁佢，諗住同王薄比試，點知表面上贏咗王薄，其實就中咗王薄嘅迷藥圈套。後來胖子同四眼又嚟搵王薄比試膽量，佢哋走咗上車頂，王薄就提議大家企直，如果邊個喺架火車入隧道之前唔縮低頭就贏；胖子自己唔敢上，就叫四眼出戰，呢個時候黎叔靜靜雞喺上車頂嘅鐵梯度暗中睇住戰果，可惜四眼喺臨到隧道口嘅一刻就縮低咗頭，而王薄就輕描淡寫咁仰頭避過撞隧道頂嘅危險。不過當一出隧道之後，胖子唔抵得輸就向王薄偷襲，王薄一跌低黎叔突然出手，搞到王薄跣咗去車嘅一邊差啲跌咗落車，黎叔及時捉住王薄隻手，但係呢個時候架火車喺條鐵橋上面，而腳下就係好深嘅山谷；黎叔冇乘人之危，拉返王薄上嚟之後就同佢打賭，要喺架車到站之前將傻根嘅錢偷到手。\n黎叔親自去到普通車廂，坐低喺另一面卡位陰陰咀笑咁望住王薄，忽然廣播話有人急需要大量血液，要搵人捐血，傻根又自告奮勇要去捐血，王薄冇佢符，於是就陪佢去；喺條通道行緊嘅時候，有個阿伯喺頭頂個架度攞嘢唔小心整跌咗個鐵水壺，眼見個水壼會跌中個BB嘅頭上，王薄一伸手就接咗個水壼，但就喺呢個電光火石嘅一刻，佢同傻根嘅距離就拉遠咗；同一時間火車再次入隧道，喺冇乜光底下王薄知道出事，佢發現傻根個袋得張紙話佢輸咗，就冇晒心機咁返埋位。點知四眼畀黎叔一睇嗰包錢就即變晒口面，原來成包都係陰司紙！黎叔認為王薄出古惑就好唔高興，正想離開普通車廂時，有三個幪面劫匪持斧頭同鳥鎗衝咗入嚟要打劫，點不知個肥劫匪搜畫畫老師個女同學嘅身時摸到把手鎗，先發現原來佢哋係反扒大隊嘅警察，跟住幾個劫匪連同一眾扒手集團全部俾警察拉晒，而原來三個幪面劫匪嘅領導就係一早懷有異心嘅賊二哥胖子。\n貴賓車廂裏面，黎叔俾小葉出賣亦都俾警察捉埋，而王麗王薄就去到醫療室陪住因為失血而暈咗嘅傻根；反扒大隊隊長（畫畫老師）入嚟同佢哋表露身份，話已經知道咗佢哋係劫寶馬嘅通緝犯，除咗喺佢哋嘅行李度搜返個銀包出嚟，重話其實傻根包錢係佢喺滅火嘅時候掉包，講完就將舊錢塞返入傻根個袋入面。反扒隊長見佢哋都唔壞得晒，就由得佢哋係車廂裏面傾多陣，等車埋站先帶佢哋走。\n王薄為咗唔想個仔係監獄度出世，於是趁車未到站，就帶住王麗喺天窗度出去諗住跳車走佬，點知喺車廂同車頂之間嘅通風槽度遇到想用同樣方法走佬嘅黎叔，只見黎叔手上拎住傻根包錢，原來佢襯王薄佢哋出咗嚟，就乘機用鐵勾勾咗包錢上嚟；王薄叫王麗走先，跟住返轉頭同黎叔決鬥，最終包錢亦物歸原主返返傻根身邊，呢個時候火車亦都到站。黎叔落車時化晒粧諗住趁亂走佬，但係最終都瞞唔過反扒隊長，俾人拉咗，而王薄就被發現死喺車頂嘅通風槽裡面，死因係俾支細鐵勾拮中條頸失血過多。\n幾個月之後，喺北京一間餐館裏面，少少見肚嘅王麗正喺度食緊北京片皮鴨，因為有咗身孕，所以食量特別大，係咁食係咁食；呢個時候反扒隊長嚟到，將王薄嘅死訊話畀王麗知，重鼓勵佢唔好對個BB隱瞞老豆係咩人，因為佢好欣賞王薄為傻根而付出性命嘅情操。"}
{"id": "8407", "revid": "143999", "url": "https://zh-yue.wikipedia.org/wiki?curid=8407", "title": "拍節機", "text": "拍節機，又叫節拍機或者拍擊器，係一種會識打拍子嘅架生，按一定速率發聲。佢可以為音樂家練習嗰時提供節拍。\n1812年，永高（）響阿姆斯特丹發明拍節機，不過佢無做專利，所以1816年美舍（）就用咗佢個設計整可以周圍拎嘅拍節機，重做埋專利，即係今時今日嘅美舍拍節機。貝多芬係已知第一個作曲家用埋拍節機符號，不過好多表演都唔多理佢做節拍指示，尤其係慢嘅樂章。"}
{"id": "8408", "revid": "14", "url": "https://zh-yue.wikipedia.org/wiki?curid=8408", "title": "節拍機", "text": ""}
{"id": "8409", "revid": "14", "url": "https://zh-yue.wikipedia.org/wiki?curid=8409", "title": "拍擊器", "text": ""}
{"id": "8412", "revid": "542", "url": "https://zh-yue.wikipedia.org/wiki?curid=8412", "title": "拍子機", "text": ""}
{"id": "8414", "revid": "123770", "url": "https://zh-yue.wikipedia.org/wiki?curid=8414", "title": "朝鮮民主主義人民共和國", "text": "（朝鮮本讀椒仙；），簡稱朝鮮（\"Chosŏn\"），係東北亞朝鮮半島北部一個國。佢嘅首都同最大城市都係平壤。國北同中國為鄰，以鴨綠江為界；東北同俄羅斯為鄰，以圖們江為界；南同大韓民國為鄰，以三八線為界。東面係日本海，西面係黃海。\n呢個國家嗌自己做「朝鮮」。中華人民共和國喺1949年10月6同北韓建交嗰陣，叫佢做「朝鮮」，而南韓叫「南朝鮮」。當時中華人民共和國同北韓係同一陣營，而美國同大韓民國、日本等地係另一陣營。現時以中立立場，南面大韓民國簡稱「韓國」或者「南韓」，響北面嘅朝鮮民主主義人民共和國簡稱做「朝鮮」或者「北朝鮮」（；\"Pukchosŏn\"）。「北朝鮮」嘅名喺中國大陸、日本常用，而南韓、港澳臺就習慣用「北韓」（；\"Bukhan\"），此外越南習慣直接用「朝鮮」。而喺兩廣嘅粵語區，北韓同北朝鮮、朝鮮呢三個用語都有人用。\n由1945年建國到而家都係俾金氏政權世襲嘅朝鮮勞動黨統治，喺國際上非常之孤立。而家阿頭係金正恩，做緊朝鮮勞動黨委員長同國務委員會委員長，有共和國元帥軍銜，係最後生嘅非君主制國家領導人之一。\n國名.\n1392年，李成桂喺松京（今開城）壽昌宮正式登基，準備咗兩個新國號「朝鮮」（古朝鮮國名）同「和寧」（成桂阿爸李子春發跡嘅地方），奏請明太祖朱元璋決定，朱元璋圈定朝鮮呢兩個字，意思係「清晨之國」、「朝日鮮明之國」，於是李成桂改用國名「朝鮮」。根據《東國輿地勝覽》（1481年）記載，「國在東方，先受朝日之光輝，故名朝鮮。」\n中華人民共和國政府將朝鮮民主主義人民共和國簡稱「朝鮮」，而中華民國政府、香港、澳門以及其他華人就習慣叫佢做「北韓」。\n政治.\n北韓由朝鮮勞動黨一黨執政，最高領導人係總書記。北韓喺1998年修改憲法，唔再設國家主席一職（永遠由已故主席金日成保留），撤銷原本係國家權力最高領導機關嘅中央人民委員會。內閣而家係國家最高權力嘅行政執行機關，由總理領導，任期5年，政府各部變咗做內閣各省。最高軍事權力機關係朝鮮勞動黨中央軍事委員會，最高權力機構係國務委員會，由最高人民會議選舉產生，最高人民會議常任委員會委員長係北韓對外嘅國家代表。\n政區.\n北韓全國劃分為9個道（도）、2個直轄市（직할시）、同3個特區：\n地理.\n朝鮮半島從亞洲大陸向南延伸大約1,100公里，西面有黃海同朝鮮灣，東部臨日本海（個名重有爭議，朝鮮人稱為東海），南部就有朝鮮海峽（對馬海峽）同埋東中國海（朝鮮人稱為南海）。北部多為山區，東北地區好多深狹嘅山谷，而海岸平原大部分都喺西部地區。北韓最高峰係白頭山，海拔2,744米。主要河流就有分割朝中邊界嘅鴨綠江同埋圖們江。\n北韓屬於溫帶季風氣候，夏天嘅雨季降雨都叫多，冬天就好凍。北韓而家最大城市係首都平壤。\n商業.\n朝鮮嘅商業差唔多全部由國家控制。商店分咗做便民店、國營店同埋外匯商店。外匯商店賣各種進口嘅商品，多數嚟自中國，好似食物、傢私、電器等。外匯商店只係收美元、歐元同人民幣三種貨幣。經濟改革後，外匯商店由原本用美元標價改咗做歐元，但重可以用美元。外國人喺朝鮮用朝鮮圓，要出示外匯兌換證明。朝鮮嘅國營商店賣嘅全部都係本國產品，但係成日冇貨。朝鮮便民店嘅嘢多數都係由中國進口。喺朝鮮，喺便民店以外嘅商店買嘢嘅人好少。\n網絡通訊.\n2000年，朝鮮整咗個覆蓋全國，面向國內普通老百姓嘅電腦網絡，稱為「光明網」。但係電腦喺朝鮮嘅普及率好低，有冇成效係一個疑問。\n但近年朝鮮政府大力推廣，朝鮮嘅中小學校、少年宮、大專院校、政府機關、工廠同圖書館入面都提供大量自行開發、朝鮮文嘅作業系統畀民眾隨便用。\n旅遊.\n去朝鮮旅遊要有官方導遊陪同。朝鮮為防範外國間諜從事破壞活動，未經允許唔畀任意遊覽、影相或者向朝鮮人散發任何嘢。朝鮮向南韓開闢金剛山觀光特區做遊覽地。"}
{"id": "8416", "revid": "3286", "url": "https://zh-yue.wikipedia.org/wiki?curid=8416", "title": "北朝鮮", "text": ""}
{"id": "8419", "revid": "1418", "url": "https://zh-yue.wikipedia.org/wiki?curid=8419", "title": "香港童軍總會", "text": "香港童軍總會（）係香港嘅童軍組織。最初係一班商人響1909年搞起，之後到咗1914年，聖約瑟書院響英國童軍總會登記成立童軍旅，1915年正式成立。咁樣英國童子軍總會就成立咗香港分會。1977年，香港分會就由英國總會分咗出來，做咗世界童軍運動組織第111個成員，同埋香港法例1005章確定佢法律地位。\n香港童軍總會開咗好多營地，好似基維爾營地、大潭童軍中心咁。家下總部就響九龍尖沙嘴香港童軍中心。成個會由香港總監負責，下面有5個地域分做35個區。2005年有制服成員78523人，2700個旅，係全香港最大嘅制服青少年團體。\n歷史.\n起源.\n英國童軍運動響1907年開始，1909年帶到香港。1911年，英國商人同軍人就響香港搞童軍旅。響1912年4月16號上晝六點鐘，貝登堡坐 H.M.S. Lutzou 嚟到香港，重同港府官員響港督府食飯，傾下響香港搞個分會，同埋點樣響香港推行童軍推行。\n1910年代.\n由零開始.\n香港童軍活動始於1909年。直至1911年，一啲英國商人以及軍人開始組織童子軍旅。\n成立香港第1個旅團.\n1913年9月，聖約瑟書院嘅「香港第1旅」率先成立，並於1914年正式喺英國童軍總會註冊，成為香港童子軍史上嘅第一個旅團。\n成立「香港童子軍總會」.\n「香港童子軍總會」（以下簡稱「總會」）喺1915年7月組成，負責統籌活動與訓練。\n戰爭暫緩童子軍運動嘅發展.\n第一次世界大戰嘅爆發，當時駐港英軍，包括大部分童軍領袖要回國服役，因此香港嘅童軍運動被迫暫停。\n香港首次童軍大會操.\n香港首次童軍大會操喺1915年舉行。\n1920年代.\n戰爭後重組童子軍運動.\n1920年香港第1旅創辦人之一嘅寶雲中校（前少校）重臨香港重組香港童子軍總會。\n戰後首次大會操.\n重組後嘅總會1921年1月8號喺花園道嘅瑪琍操場（現址係長江集團中心）舉行首次大會操。\n舉行首屆威爾斯太子錦標賽.\n1922年4月6日，當時英國嘅威爾斯親王（後來嘅英王愛德華八世）訪問香港，並捐贈繡有「紋章」嘅錦旗畀香港童軍總會，作為童軍比賽錦標。首屆威爾斯太子錦標賽喺1923年舉行。\n活動場地.\n借用「海員會所」.\n初時童軍總會冇固定嘅會址，多年來臨時借用舊政府大樓嘅房辦公同埋集會，平時活動要借用告士打道嘅「海員會所」。\n第1個營地─「柴灣營地」.\n童軍總會用咗16,000港元買咗柴灣海旁（現址係柴灣公園）嘅一個營地，營地喺1929年開放使用，名為「柴灣營地」。\n參加國際性童子軍活動之始.\n1929年，喺英格蘭西北部嘅伯肯赫德鎮舉行「第3屆世界童子軍大會」，當時香港亦有派童子軍領袖去參與，係香港參加國際性童子軍活動之始。\n1930年代.\n香港童子軍參與抗戰行動.\n1937年，中國全面抗戰，大量難民湧入香港，童軍成員要救助難民，香港政府重要求童軍總會負責防空、傳訊和救護等工作，並成立童子軍傳訊隊。\n首屆童子軍木章訓練班.\n首屆童子軍木章訓練班喺1936年柴灣營地舉行。\n1940年代.\n次羅浮童軍大會.\n「羅浮童子軍」（1950年代中改叫「樂行童子軍」）早喺1922年嘅香港已經有活動，呢啲18歲以上，熱愛童子軍生活嘅年青人，響1940年8月港島聶高信山舉行首次全港羅浮童子軍大會。\n大戰中協助警察工作.\n「第二次世界大戰」爆發時，一啲童子軍領袖或年長嘅童子軍成員喺各類民防單位做嘢，好似喺後備消防、後備警察、特務警察或者喺義勇軍中服役。喺香港保衛戰有貢獻，有啲隊員犧牲咗。\n「國際童子軍支援服務隊」協助重組童子軍運動.\n日軍投降後，香港一片頹垣敗瓦，英國童子軍總會特別派咗一隊為數五個人嘅「國際童子軍支援服務隊」來港，幫手重建。童子軍運動再一次復活。\n戰後嘅公開大集會.\n總會喺1946年4月28號喺港島半山植物公園舉行戰後首次全港童子軍聚會—聖佐治日會操，來自港九一共 672 個各級童子軍同埋領袖，接受軍政府總督菲士廷將軍檢閱。\n成立「先進童軍」.\n英國童軍總會喺1946年10月成立「先進童軍」，至1950年代中改名「深資童子軍」，參加年齡係 15 至 18 歲，而「童子軍」嘅年齡仍維持11 至 18 歲。\n「摩士小屋」.\n戰後得到軍部幫手，撥出花園道近山頂纜車站嘅一塊地攞嚟起新總部，由當年總會會長摩士爵士主持落成儀式，一間命名為「摩士小屋」嘅新總部喺1949年11月12號正式啟用。\n1950年代.\n全港童子軍區由3個發展至5個.\n1951年初，當時英國總會負責英聯邦國家以及地區童子軍運動嘅巡迴總監杜爾先生，建議總會設立童子軍區。總會經檢討後，將香港劃分成為3個童子軍區；包括香港區、九龍區以及新界區。1952年，香港區以及新界區各自劃分為兩個童子軍區，連同九龍區，香港有5個童子軍區。\n「地方」嘅成立.\n其後喺1958年將港島、九龍以及新界改為「地方」，並於各地方嘅管理範圍內劃分多個童子軍區。\n新總部「摩士大廈」正式揭幕.\n隨住總會舉辦活動數量嘅急據上升，摩士小屋唔夠用。為此，得到摩士爵士捐助，同當時嘅「英皇御准香港賽馬會」嘅籌助，加上政府嘅資助，令總會嘅夢想得以實現，建成咗一所屬於自己嘅永久會所—九龍覺士道9號，命名為「摩士大廈」。摩士大廈喺1954年正式揭幕。\n訓練和活動方面.\n1951年，「香港訓練隊」成立，專責領袖訓練。\n1956年8月1號總會正式成立「弱能童軍支部」，1967年改稱「特能童軍」。\n1957年10月19號至22號喺新界金錢村舉行首次全港性嘅「香港童軍大露營」，有1,300幾人參加。\n一批已領有木章嘅領袖，1958年喺新界將軍澳舉行「第1屆基維爾聯誼會」，目的係畀各領袖共同分享喺童子軍生活中所得到嘅歡愉和經驗，以及喺活動中所遇到嘅問題。\n1960年代.\n開發營地.\n踏入1960年代，童軍營地嘅需求更甚。後獲政府撥出九龍飛鵝山一塊大概200,000平方米嘅地用作童子軍營地，定名為「基維爾營地」。\n其後再獲政府撥出位於荃灣西約嘅土地，名命為「下花山營地」，後因交通和水源問題不能解決，被迫於1977年12月交返香港政府。\n「地方」上加設「地域」.\n於1958年成立「港島地方」、「九龍地方」以及「新界地方」後，於1967年，喺「地方」上加設「地域」，其後喺1973年改為只有地域以及區兩級制。\n踏入國際領域.\n1961年係香港童軍成立50週年金禧紀念，1961年12月27號至1962年1月2號喺啟德機場附近嘅九龍仔（即家下嘅九龍仔公園）舉行咗首個喺香港舉行嘅國際大露營—「香港金禧大露營」，主題係「天下一家」，有2,732人參加。\n1964年香港代表團以觀察員身份參加喺馬來西亞舉行嘅「第4屆遠東區童軍會議」。翌年香港總監羅徵勤太平紳士用「英國代表團成員」身份參加喺墨西哥舉行嘅「世界童軍會議」。1966年香港更派出代表團參加喺英國舉行嘅「第4屆世界童軍訓練會議」。種種努力旨在令香港童軍運動達至國際水平，亦係踏入國際領域嘅第二步。\n推出「五年拓展計劃」.\n1967年初，總會開始推出一個「五年拓展計劃」。計劃針對本港社會嘅實際需要，目的係擴展童子軍運動，令更多兒童可以喺各樣活動中得到有系統嘅指導。\n總會改名.\n由1967年起，總會正式由「童軍總會香港分會」改名「香港童軍總會」。\n成立「童軍知友社」，擴展服務至非童軍青少年.\n喺1969年組織直屬總會監督嘅「童軍知友社」，專責為香港非童軍青少年提供各類型康樂活動同埋訓練。\n各支部名以及參加年齡嘅新規定.\n1967年跟隨英國母會嘅「未來動態報告書」轉行新制，1969年香港童軍全面性採納新制，「小狼支部」改為「幼童軍支部」；「童子軍支部」改為「童軍支部」，參加年齡則改為11-16歲；「深資童子軍支部」改為「深資童軍支部」，參加年齡則改為16-20歲，而「榮譽童軍獎章」只得深資童軍團嘅成員班可以考；至於「樂行童子軍支部」就喺新制中取消。\n1970年代.\n開發營地.\n為配合日益膨漲嘅童軍運動，喺1970年代，得政府撥地之助，總會先後再增添兩個童軍營地。首先係1972年9月開放啟用嘅，位於香港島東南面，石澳同龜背灣之間嘅「大潭營地」（即現時嘅大潭童軍中心），個營地係用柴灣營地交換得來。\n其次係1975年3月9號正式啟用嘅「香港童軍訓練中心」（即現時嘅「洞梓童軍中心」）。\n香港童軍鑽禧年慶祝活動.\n1971年係香港童軍鑽禧年，童軍總會喺新界青山（即屯門大興邨位置）舉行一連7日嘅「鑽禧大露營」。營期原定喺7月22至28號舉行，由於7月22號颱風襲港，營期順延一日，改喺7月23至29號舉行。大露營主題係「大同」，希望藉此發揚童軍天下一家，情同手足嘅精神，近5,000人參加。接住而嚟嘅慶祝活動，係首次喺香港舉行嘅「第2屆世界童軍公共關係研討會」以及「第5屆英聯邦童軍會議」，奠定香港童軍喺國際上嘅地位。\n首期《香港童軍》面世.\n童軍總會刊物《香港童軍》首期喺1973年面世。\n成立深資混合團.\n1975年以試驗性質成立由男深資童軍以及深資女童軍組成嘅混合團，1978年7月開始，總會正式接納女性為深資童軍支部成員。\n成立第4個地域.\n1976年，東九龍地域成立為第4個地域。\n昂然晉身為世界童軍組織會員.\n1975年3月17號，英聯邦總監羅保爵士訪港，並建議香港加入世界童軍組織，成為一個獨立會員。1977年4月16號總會脫離英國童軍總會，成為世界童軍組織嘅第111名會員，行政亦正式獨立，有自決自主嘅權利，自負權責。新會名為「香港童軍總會」。\n國際活動.\n1978年「第11屆亞太區童軍會議」由香港主辦。成為香港自晉身世界童軍組織成員後，首次舉辦嘅一項國際性童軍活動。一連7日嘅會議以「八十年代之童軍運動」為主題，參加者來自19個亞洲太平洋區嘅童軍代表，達300幾人。\n1980年代.\n第1屆全港總監政務會議.\n「第1屆全港總監政務會議」喺1980年5月25號舉行，主題係「八十年代嘅香港童軍運動」，並定下一系列方針，令香港童軍更能適應當時嘅環境以及社會嘅演變。\n天虹計劃.\n總會喺1982年3月成立「天虹計劃」工作小組以及實驗旅團，目的係將童軍活動推廣至童軍以及幼童軍支部年齡嘅女性同埋8歲以下嘅兒童。基於試驗結果以及工作小組之建議，總會喺1984年10月正式進行「天虹計劃」。1985年，小童軍支部正式成立，參加年齡為6-8歲。幼童軍團如果符合基本條件，可兼收女性成員，至於童軍團就延長一年試驗期限。\n獲頒授「國際青年年傑出活動」獎.\n1985年，為響應聯合國訂定嘅「國際青年年」，總會舉辦咗多項活動慶祝。同年7月香港童軍總會喺西德慕尼黑舉行嘅第30屆世界童軍會議中，獲頒授「國際青年年傑出活動獎」，以表揚佢喺推行參與社區發展嘅成就。\n紀念香港童軍75週年.\n1986年係香港童軍運動嘅75歲生辰，250幾名童軍領袖以及做過童軍領袖嘅人士聚集柴灣公園（前身係柴灣營地），參加為紀念香港童軍75週年樹立牌扁嘅揭幕儀式。\n香港鑽禧大露營.\n「香港鑽禧大露營」─1986年12月27號至1987年1月1號喺西貢大埔仔（家下香港科技大學嘅位置）舉行。呢次大露營以「邁進」為主題，意思喺童軍運動正邁步向前，與時代並進，邁進另一個新紀元。營友來自世界各地13個國家嘅童軍，多達5,143人參加。\n模範童軍.\n1987年首次舉行「模範童軍」選舉，以選拔一啲喺童軍訓練、學業、社區服務、同家庭成員關係等各方面有傑出表現嘅童軍成員予以表揚，為童軍成員樹立典範。\n1990年代.\n新總會總部「香港童軍中心」.\n1991年係香港童軍80週年慶典，香港童軍總會舉行多項紀念活動。同年舉行新總部大廈「香港童軍中心」嘅奠基典禮。總會喺1994年6月由摩士大廈搬去香港童軍中心，摩士大廈亦喺1994年6月交返政府。\n拓展童軍運動.\n總會喺1991年定下拓展童軍運動目標，由當時嘅56,172名童軍成員，到2002年增至83,000名。\n開拓「延續教育」服務.\n1995年4月，童軍總會會開拓「延續教育」嘅服務，成立「延續教育中心」，為有需要人士提供非正規學習嘅機會，開辦學術、商科以及文化藝術嘅課程。\n香港童軍運動85週年紀念.\n1996年適逢香港童軍運動85週年紀念，童軍總會藉此籌募超過100萬港元，用作資助童軍成員參加世界大露營嘅經費。\n許招賢先生獲委任為香港總監.\n1997年1月1號起，許招賢先生獲委任為香港總監，接替卸任嘅周湛燊博士。周博士帶領香港童軍運動邁向新紀元，佢策劃起樓高25層嘅香港童軍中心，為童軍總會成為一個自給自足嘅制服服務機構。許總監亦喺上任後訂定一連串發展計劃，以配合拓展童軍運動嘅工作以及提高質素，期望喺2002年達成拓展成員人數至83,000嘅目標。\n第19屆亞太區童軍會議.\n1998年「第19屆亞太區童軍會議」喺香港童軍中心舉行，主題係「童軍邁向新紀元」，係有史以來第一個完全喺童軍物業內舉行嘅國際性大型童軍會議。\n香港童軍跨世紀大露營.\n「香港童軍跨世紀大露營」於1999年12月28號至2000年1月2號舉行，地點係西貢郊野公園灣仔半島。主題係「邁向新紀元，同享大自然」，達3,350人參加。喺營期其中一日（1999年12月30號），參加者更喺5分鐘內造出世界最長嘅平結鍊，當中共有4,500個平結，全長6,858米。\n香港童軍邁向21世紀.\n為進一步拓展香港童軍運動以及提高質素，喺1999年推出《香港童軍邁向21世紀》小冊子，介紹一連串嘅發展計劃，包括加強內部溝通、強化內部組織、給予前線工作單位嘅支援、提升童軍形象以及拓展童軍運動。\n2000年代.\n成立第5個地域.\n為配合新界地區嘅未來發展，新界地域喺2000年4月1號擴展為兩個地域，分別名為「新界地域」以及「新界東地域」。新界東地域亦成為第5個地域。\n發展學校旅團計劃.\n2000年總會推出「發展學校旅團計劃」，計劃喺兩年內協助全港學校開辦童軍旅團或擴展現有童軍旅團嘅規範，令更多學生能夠有機會參與童軍活動。\n確定「抱負」、「使命」以及「價值觀」.\n喺2000年10月確認咗香港童軍總會嘅「抱負」、「使命」以及「價值觀」，為70,000幾名成員以及即將加入嘅其他人士，提供清晰方向。\n延續教育中心成為註冊學校.\n延續教育中心喺2001年9月1號起註冊成為學校，正式改名為「香港童軍總會綜合教育中心」。\n香港童軍90週年紀念大露營.\n「香港童軍90週年紀念大露營」2001年12月23號至26號喺西貢郊野公園灣仔半島舉行，以「竭盡所能」為主題，超過3,500人參加。\n第45屆貝登堡會士會盟.\n喺2002年4月26號至28號期間，協助世界童軍基金會於香港舉行「第45屆貝登堡會士會盟」，瑞典國王卡爾十六世‧古斯塔夫親臨香港童軍中心出席。呢次活動為世界童軍基金會籌得385,000美元，更獲瑞典國王嘅高度讚揚，進一步肯定香港童軍對世界童軍運動嘅貢獻。\n參與世界童軍運動管治工作.\n副香港總監（支援）許宗盛先生，MH 2002年7月15號至19號期間喺希臘舉行嘅第36屆世界童軍會議中被推選為世界童軍委員會委員之一，成為第2位被選擔任呢個要職嘅香港童軍成員，參與世界童軍運動嘅管治工作。許宗盛總監更喺2005年9月5號至9號喺北非突尼西亞舉行嘅第37屆世界童軍會議中獲選為世界童軍委員會主席。\n超額完成1991年成員增長目標.\n童軍成員人數喺2002年底已達89,925人，遠超於1991年訂下達到83,000人嘅目標。截至2005年底，童軍成員人數已增至超過10萬人。\n香港衛生先鋒抗疫大行動.\n自2003年非典型肺炎喺香港爆發，加強保障個人以及公共衛生成為抗禦傳染病蔓延嘅首要任務。為支持政府推行「全港每月清潔大行動」，童軍總會特別發動「香港衛生先鋒抗疫大行動」，以喚起全港市民對清潔香港嘅關注，並於2003年6月15號舉行啟動禮。行動得到30,000幾名童軍成員同埋親友嘅響應。\n援助受南亞海嘯影響嘅國家.\n2004年12月26號發生嘅南亞海嘯，導致多個國家損失慘重。童軍總會喺海嘯發生後嘅第3日舉辦「童軍相處如手足、伸出援手—每人$10」嘅籌募運動，之後更推出「童軍賑災籌款章」。籌款活動為災民籌得超逾港幣129萬。善款已送交世界童軍組織嘅「Tsunami Scout Aid」基金，用嚟協助災民早日重建家園，為當地社區進行重建工作。\n內地露營活動.\n「露營」係童軍主要嘅活動之一，童軍總會特登喺2004年1月24號至27號喺深圳舉辦「深港青少年交流營」，藉此向內地青少年介紹童軍別具特色嘅訓練和活動，亦令童軍成員有機會加深對祖國嘅認識以及了解。呢次露營活動以「攜手邁進2004」為主題，係童軍總會首次同深圳市青年聯合會以及深圳市少先隊工作委員會合辦嘅交流營活動，共有490名香港童軍及360名深圳市青少年參加。2005年，童軍總會5個地域更突破性喺暑假期間到內地偏遠地區進行唔同形式嘅小隊露營，足跡遍及新疆、甘肅、青海、吉林同埋內蒙古，超過300名香港童軍參加。\n「大都會露營」.\n2006年係童軍運動喺香港發展嘅第95年。呢年童軍總會舉辦咗逾20項慶祝活動，包括嘉年華、競技、演唱會、交流營、攝影比賽、晚會等。喺2006年12月27號至2007年1月1號期間，童軍總會更喺即將發展為西九龍文娛藝術區嘅地方舉行「2006年香港童軍95周年紀念暨2007年世界童軍100周年紀念大露營」（「大都會露營」），不但將整年嘅95周年慶祝活動推向高峰，更為2007年世界童軍運動100周年紀念活動揭開序幕。呢項活動創下咗多項第1次，包括首次喺城市中心露營、首次邀請內地偏遠省市嘅青少年參與香港童軍嘅國際性露營、亦係首次開放營地畀非童軍人士參觀。呢次大露營共有4,221名來自本港、澳洲、加拿大、韓國、蒙古、星加坡、台灣、泰國、澳門嘅童軍以及重慶、江蘇、嘉慶以及深圳嘅青少年參加，參與開放日嘅人數超過3,000人。大露營嘅重頭戲係同香港電台合辦嘅除夕倒數音樂會。\n「王兆生領袖訓練學院」.\n香港童軍總會籌建多年嘅「王兆生領袖訓練學院」喺2007年初啟用。學院唔單止為領袖訓練提供完善而專業嘅設施以及訓練場地，更為香港童軍運動奠定重要嘅里程碑。學院喺西貢沙咀，除咗有多項基本配套設施，重包括多用途禮堂、講室、營舍、食堂、洗滌間、浮橋以及戶外活動場地，重有歷奇活動設施。學院啟用初期主要為領袖木章訓練班提供訓練場地，跟住發展方向喺舉辦領導才訓練課程。\n慶祝童軍百周年世界同步大露營.\n2007年係世界童軍百周年，童軍總會除咗喺2007年7月底派出歷來最龐大嘅香港代表團，超過600人參加喺童軍運動發源地英國舉行嘅第21屆世界童軍大露營，亦喺7月29號至8月2號於香港西貢萬宜水庫西壩舉行「慶祝童軍百周年世界同步大露營」，呢次活動採用「團隊挑戰」形式，要求營友用小隊制度完成各項活動，包括「水陸挑戰」同埋「終極挑戰」，鼓勵營友透過小隊挑戰活動嚟提高合作精神，同埋享受童軍生活及露營嘅樂趣。呢次露營活動吸引咗超過1,500名香港童軍以及內地青少年參加。大會亦喺8月1號上晝8時喺營內舉行「世界同步日出禮」，紀念一百年前童軍運動創辦人貝登堡勳爵喺英國白浪島首次吹響號角，舉行第一次實驗露營。\n「領導及管理文憑」課程.\n香港童軍總會同香港理工大學專業進修學院合作推出嘅「領導及管理文憑」喺2007年9月推出，由30個學分組成，「領袖木章訓練系統」佔其中9個學分。課程內容融合領導才能理論、實踐以及現代管理模式，目的除鼓勵童軍領袖以考取木章為獲得具大專院校認可嘅學術資格、自我增值以及持續進修之外，並有助童軍運動以及領袖嘅個人發展。呢個係香港首個亦係當時唯一由青少年制服團體同本地大學合作開辦嘅認可文憑課程，今次合作係香港童軍發展嘅一個重要里程碑，亦係童軍訓練與正規教育制度接軌嘅轉捩點。\n總領袖及總監.\n香港總領袖喺1997年香港主權移交前，一直由香港總督作為英女王嘅代表，香港主權移交後就由香港特別行政區首長做。"}
{"id": "8420", "revid": "14", "url": "https://zh-yue.wikipedia.org/wiki?curid=8420", "title": "香港童軍", "text": ""}
{"id": "8422", "revid": "198212", "url": "https://zh-yue.wikipedia.org/wiki?curid=8422", "title": "高比拜仁", "text": "高比拜仁（，），暱稱高比仔，係美國NBA前球員，由1996年加入NBA去到2016年掛靴都係喺洛杉磯湖人打波，佢嘅波衫冧巴係24號（最初有一段長時間係8號），位置係得分後衛。佢被認為係近年表現最好嘅NBA球員之一。\n美國時間2020年1月26號，高比拜仁因私人直升機意外死，終年41歲，包括佢同佢二女Gianna嘅全機九人都罹難。\n早期生活.\n高比拜仁喺賓州費城出世，係前費城76人籃球員祖拜仁（）唯一嘅仔。高比話，佢3歲已經識打籃球。6歲時，佢哋一家移居意大利，而佢阿爸亦開始佢嘅職業籃球生涯。高比逐漸適應意大利嘅生活方式，並且能夠講一口流利嘅意大利話，更曾經認為意大利係佢第二個家。\n1991年，高比一家搬返美國。喺費城郊區嘅勞爾梅里恩（Lower Merion）高中度過一段極之美妙嘅高中籃球生涯。呢段期間，高比成日去天普大學體育館打波，因此識得天普大學嘅球星、後來成為隊友嘅艾迪鍾斯。當時嘅高比球技已經好突出，1994-95年高三年級嘅賽季，佢更以31.1分、10.4籃板、5.2助攻嘅成績，成為當年賓夕凡尼亞州年度最佳球員。喺呢一年，佢亦帶領球隊打出32勝3負佳績，攞到42年來第一個州冠軍，佢喺高中球季累積嘅2883分，更打破名宿張伯倫（Wilt Chamberlain）保持咗40年嘅紀錄。高比不可思議嘅籃球天分亦得到全美國認可。\n佢喺美國大學入學試（SAT）中1080分嘅成績本來可以保證佢擁有好多一流大學──包括北卡羅萊納大學或杜克大學嘅籃球獎學金，但係，高比最終放棄佢原來嘅計劃，繞過大學籃壇直接進入NBA。作為歷史上第一個噉做嘅後衛，高比呢個大膽決定喺當時亦引起廣泛爭議。\nNBA.\n早期.\n高比喺1996年嘅NBA選秀大會俾夏洛特黃蜂以第13名選中，隨即喺1996年7月11號被交換到洛杉磯湖人。由於高比曾經喺Adidas嘅ABCD訓練營着過143號波衫，因此加入NBA之後，就將三個數字加埋，「8」號就成為佢第一個波衫冧巴。"}
{"id": "8425", "revid": "645", "url": "https://zh-yue.wikipedia.org/wiki?curid=8425", "title": "洛杉磯湖人隊", "text": ""}
{"id": "8426", "revid": "198513", "url": "https://zh-yue.wikipedia.org/wiki?curid=8426", "title": "西", "text": "西（），或者叫西方，係指南同北中間嘅方向，同東相反。而正西係正南同正北正中間嘅方位，正西同正南或正北垂直，符號W，來自英文West。用真方位角表示，係270度，符號270°，用羅經方位角，係N90°W或者S90°W。\n西相反方向係東。正西相反就係正東。\n家下嘅地圖，西便通響左邊。\n引伸.\n西方，可指方向，亦指英國、美國、法國、德國等西方世界國家。\n西天，係佛教所講死之後去嘅地方。\n「西」亦係麻雀一種牌嘅名。"}
{"id": "8427", "revid": "196", "url": "https://zh-yue.wikipedia.org/wiki?curid=8427", "title": "柔佛", "text": ""}
{"id": "8428", "revid": "158703", "url": "https://zh-yue.wikipedia.org/wiki?curid=8428", "title": "柔佛州", "text": "柔佛州（，馬來爪夷文：نڬري التّعظيم）係馬來西亞十三個聯邦州之一，西馬來半島南側，北鄰馬六甲州、彭亨州同埋森美蘭州，西隔馬六甲海峽望印尼蘇門答臘島，南眺星架坡，東臨南中國海。柔佛州嘅首府係新山，係柔佛嘅經濟中心，而依斯干達公主城係柔佛嘅行政中心；麻坡係皇城。柔佛嘅舊首府喺哥打丁宜。截至2018年，呢個州人口有3742200人。\n柔佛有高度多樣化嘅種族、語言同文化。柔佛傳統舞蹈聞名。柔佛最高統治者係柔佛蘇丹，政府首腦係柔佛州務大臣。政府系統大部分源自西敏制，柔佛被劃分做多個縣嚟管轄。根據1895年嘅《柔佛憲法》，伊斯蘭教係柔佛嘅官方宗教，而其他宗教可以自由發展。由1914年開始，馬來語同英語都係柔佛嘅官方語言。經濟方面，柔佛以第二產業同第三產業為主。\n柔佛州現任蘇丹係蘇丹依布拉欣·依斯邁（已故蘇丹馬末·依斯幹達嘅大仔），喺2010年1月23號朝早10點21分，喺柔佛大王宮依據1895年《柔佛憲法》宣誓就任蘇丹。由2014年1月1號開始，柔佛州公定每星期休息改做星期五同星期六兩日，但係部分私人企業同學校仍然係星期六同星期日休息。\n地名.\n柔佛呢笪地方最早嘅稱呼係嚟自北方泰族嘅\"Gangganu\"或者\"Ganggayu\"（即係指寶石之庫），係因為柔佛河附近有大量寶石阿拉伯人商人則就，叫呢度做جَوْهَر（\"jauhar\"），。呢個詞源自波斯語嘅گوهر（\"gauhar\"），即係指「珍貴嘅石頭」或者「寶石」。由於\"jauhar\"呢個詞喺當地語言比較難發音，於是\"jauhar\"就逐漸變成咗\"Johor\"（柔佛）。而爪哇史頌就叫呢度做\"Ujong Medini\"（陸地末端），係因為柔佛處於中南半島嘅最南端。根據葡萄牙作家記載，馬哥孛羅曾經喺1292年航至\"Ujong Tanah\"（馬來半島末端，即係柔佛）\"Ujong Medini\"同\"Ujong Tanah\"呢兩個稱呼喺馬六甲蘇丹王朝成立前就已經喺民間流傳。而喺呢段時期，柔佛仲有其他名，包括\"Galoh\"、\"Lenggiu\"同\"Wurawari\"。\n政治.\n政府.\n柔佛係馬來西亞第一個實行君主立憲制嘅州屬，喺1895年由蘇丹阿布·峇卡頒佈《》後開始實行至今。憲法上，柔佛最高元首係蘇丹。佢嘅繼位者只可以係柔佛皇室嘅一員或者係蘇丹阿布巴卡嘅後代。現任柔佛蘇丹係蘇丹依布拉欣·依斯邁，佢喺2010年1月23號繼位。蘇丹嘅主宮殿係，王儲嘅宮殿則係；呢兩座宮殿都喺州首府。其他王宮有柔佛大皇宮（喺州首府）、麻坡嘅丹絨皇宮、居鑾嘅斯里南峇同埋昔加末嘅Shooting Box。州政府由州務大臣領導，由10名行政議員輔佐，而行政議員必須係柔佛州議員。柔佛州立法部門係沿用西敏制嘅柔佛州立法議會，而州務大臣係喺州議會大多數議員同意下被委任。州立法議會為州入面事務制定法律。州議員由州民喺每5年舉行一次嘅大選中投票選出。州議會有56個席位，其中39個喺2018年馬來西亞大選後由希望聯盟掌控。\n柔佛州喺1948年至1957年馬來亞聯邦成立前曾經係一個主權國家，但係佢嘅國防同外交事務由英國掌管。其後，馬來亞聯邦同婆羅洲兩個英國殖民地——北婆羅洲同沙撈越合拼，成立馬來西亞聯邦。由嗰時開始，柔佛發生咗多個極具爭議性事件，例如多宗涉及皇室事件導致咗1993年馬來西亞憲法修正案嘅通過、同聯邦政府嘅爭端、以及相比對岸較富裕嘅新加坡，柔佛發展顯得極為緩慢嘅不滿，而柔佛皇室甚至發表咗「柔佛有權獨立」嘅言論。其他社會事件仲包括柔佛喺加入聯邦後唔同種族同宗教之間關係升溫等。\n政區.\n柔佛州嘅土地面積有18,984平方千米，係馬來西亞面積排第五大嘅州。柔佛州最高嘅山坐落喺麻坡嘅金山（Gunung Ledang），高度有1,276.2米。\n柔佛被分咗10個縣（Daerah）、103個巫金（Mukim）同16個地方政府，呢啲地方政府當中有2個市政廳、6個市議會、7個縣議會同埋1個地方特別機構。每個縣都有縣官，而縣裏面每個村都會有一個村長。英國人到達柔佛前，柔佛各區由蘇丹親戚同好友分別管理。1885年，柔佛王國同大英帝國締結友好條約，成立咗一個較有組織性嘅行政系統。1914年，喺成為馬來屬邦一部分後，柔佛開始接受嚟自英國嘅顧問官。喺轉換為英式行政系統過程中，更加多歐洲人開始陸續被委任為行政官員，職權由管理財政至為行政系統嘅現代化提供建議不等。英國顧問官喺馬來地方長官輔助下進行各項工作。喺馬來屬邦顧問官一職被廢除後，行政系統下原本由歐洲人掌管嘅職位亦畀當地人取代。同其他馬來西亞州屬一樣，地方政府開始由州政府管轄至今。\n柔佛州一共有10個縣屬（馬來話Daerah），包括：\n地理.\n柔佛州面積有19,102平方公里，係馬來西亞面積第五大嘅州屬，東臨南中國海，西瀕馬六甲海峽，南面柔佛海峽。柔佛州海岸線總長度大約係400公里，海岸線大部分位置，特別係西海岸，畀紅樹林同水椰林覆蓋。東海岸以沙灘同為主，南海岸就由各種岬角同海灣組成。。柔佛州嘅專屬經濟區喺南中國海範圍比起喺馬六甲海峽範圍大好多。柔佛西部有大片沼澤。喺2005年，官方記錄顯示柔佛森林佔地，其中包含天然內陸森林、泥炭沼澤森林、紅樹林同埋。蒂迪旺沙山脈嘅山麓延伸至柔佛，柔佛州最高點——高達1276米嘅金山，屬於嗰個山脈。柔佛州入面仲有其他10座山，高度介乎273米至1,010米之間。柔佛嘅地形有83%屬於平原，只有大約17%係較高且陡地形。柔佛主要島嶼有澳島、龜咯島、幸福島、拉哇島等。\n柔佛中部畀茂密森林覆蓋，發源自山丘密集河流往東、南、西三個方向流去。喺西海岸，峇株巴轄河、麻坡河同笨珍河流去馬六甲海峽，而柔佛河、馬來河、Sg. Perepat、、同就流向南面嘅柔佛海峽。興樓河、、同小素里里河流去東面嘅南中國海。柔佛河流域達2,690 公里，由（居鑾東部）同Gemuruh山開始，往下流至丹戎彭利哥。柔佛河自身就由自拉央拉央、林桂同沙翁嘅河流匯集而成，長度約122.7 公里。佢嘅支流包括Berangan River、勒巴河、勒班河、Panti River、Pengeli River、Permandi River、士蘆育河、斯瑪那河、Telor River、Tembioh River同地南河。喺柔佛境內其他河流仲包括Ayer Baloi河、文律河、Botak Drainage、任羅宏河、大笨珍河、Sanglang河、善地河同埋。\n天氣.\n柔佛屬於赤道多雨氣候，每年11月至第二年2月都會受嚟自南中國海嘅季候風影響，所以呢段時間之間成日受季風雨影響。全年平均氣溫介乎25.5 °C到27.8 °C之間。西海岸平均降雨量為2,000至2,500毫米，而東海岸平均降雨量相對較高，其中興樓同邊佳蘭一年內降雨量超過3,400毫米。柔佛每年都會經歷兩次季候風期，即係東北季候風同西南季風。東北季候風由11月開始持續至下年3月，而西南季候風史5月開始持續至9月，4月至9月係兩個季候風過渡期。\n柔佛州有個熱帶嘅氣候，年均嘅降雨量有1,778毫米，而平均溫度有大概25.5 °C（78 °F）－ 27.8 °C（82 °F）。濕度有82%到86%咁高。\n由2006年12月17號，柔佛州同鄰近嘅州由中國南海嘅季風吹向馬來半島嘅地區，就喺幾日之間不停噉落雨，柔佛州好多地方遭受到水災。去到20號，柔佛州有28,000人受水災影響而要疏散。水災最嚴重嗰時，當地嘅統計報道有大概90,000人由佢哋嘅屋疏散到水災救濟中心。喺呢個時候，好多間學校同埋公共場所都用咗嚟做水災救濟中心。截至12月28號，呢場水災造成嘅十人死亡。\n2006年12月19號，柔佛州發生咗一場百年大水災，幾乎各個大城市都引發水患。其中昔加末、麻坡、哥打丁宜水患問題最嚴重，大約有七萬幾災民被疏散。多處水深達十幾尺。好多地方水電供應都被切斷，交通幾近癱瘓。連綿細雨更加劇咗水災情況，造成好多財務損失同設施破壞。由於柔佛喺巽他板塊，附近印尼蘇門答臘發生地震時成日都有震感。\n柔佛州又喺2007年1月12號遭受季風雨，又再令州區好多地方遭受水災，其中浸得最勁嘅地方係哥打丁宜同埋昔加末。水災最嚴重嗰時，有104,000人被送去水災救濟中心。到1月16號，天氣又好轉，難民就開始返屋企，但同水災有關嘅疾病爆發同其他因素令死亡人數升到1月14號嘅15個人。\n人口.\n根據2017年馬來西亞人口普查，柔佛人口有3,697,000人，係馬來西亞各州排名第三，其中有352,500人係非公民。馬來西亞公民方面，1,996,667人（59.7%）係馬來人、1,093,651人（32.7%）係華人、234,115人（7.0%）係印度人、20,067人（0.6%）係其他土著。2010年嘅人口普查方面，柔佛人口達3,230,440人，其中1,698,472人（52.0%）係馬來人、997,590人（30.0%）係華人、209,260人（6.0%）係印度人、49,773人（1.0%）係其他土著。就算柔佛種族多樣化，多數柔佛人亦自稱「\"Bangsa Johor\"」（柔佛子民），呢個稱呼亦獲得柔佛皇室響應，以團結州入面各民族。\n柔佛州係馬來西亞人口密度最低地方之一，而人口分佈唔平均情況喺呢度相對明顯。柔佛大多數人口集中喺沿海地區。1991年至2000年，柔佛年均人口自然增長率達2.39%，其中新山縣最高，達4.59%；昔加末縣最低，只有0.07%。隨住柔佛南部住宅區不斷發展，柔佛總人口每隔10年大約就增加大約600,000人，以呢種情況持續落去嘅話，柔佛人口喺2030年將會達到560萬人，比政府預計嘅400萬人高。喺馬來半島南部嘅地理位置促進咗柔佛作為馬來西亞嘅交通同工業中心急速發展、創造好多就業機會，吸引咗好多嚟自其他州屬同海外，尤其係印尼、菲律賓、越南、緬甸、孟加拉、印度、巴基斯坦同中國嘅移民同埋勞工。截至2010年，喺柔佛、沙巴同雪蘭莪做嘢嘅外籍勞工佔咗馬來西亞外籍勞工總數三分之二。\n唐人之中，福建人多數住喺麻坡，峇株巴轄同埋昔加末；客家人多數係喺居鑾、古來同埋新山；廣東人多數住喺丰盛港同埋哥打丁宜；潮州人多數住喺新山、笨珍同埋麻坡；瓊籍人多數住喺新山。\n宗教.\n根據2010年馬來西亞人口普查，柔佛各個宗教信仰中，穆斯林佔咗58.2%、佛教徒佔咗29.6%、印度教徒佔咗6.6%、基督徒佔咗3.3%。另外，1.2%係其他宗教信徒或者宗教信仰未明、0.8%信奉道教或者中國民間信仰、無信仰者佔0.3%。呢個人口普查顯示，柔佛嘅華人人口當中，89.8%係佛教徒、6.8%係基督徒、2.1%人信奉中國民間信仰同埋0.4%係穆斯林。而印度人大多數係印度教徒，佔87.9%，其他信仰有基督教（4.05%）、伊斯蘭教（3.83%）同佛教（3.05%）。非馬來西亞土著當中，42.3%係基督徒、25.3%係穆斯林、13.7%係佛教徒。作為柔佛最大嘅族群，幾乎全部馬來人都係穆斯林。\n語言.\n多數柔佛人至少可以使用馬來語同英語。有啲柔佛人仲識講漢語或者泰米爾語。\n柔佛境內絕大多數馬來人使用一種叫做柔佛馬來語嘅方言，呢種方言亦叫做柔佛-廖內語，源自柔佛、廖內、馬六甲、雪蘭莪同新加坡，係標準馬拉話同印尼語嘅標準腔。由於柔佛喺海洋東南亞多個貿易路線嘅交匯處，曾經係一個強大嘅王國，柔佛馬來語由15世紀開始就成為咗呢個地區嘅通用語。\n除咗華語之外，柔佛州嘅華人社區亦使用多種唔同漢語方言，包括福建話（多個地區）、潮州話（新山地區為主）、客家語（古來地區為主），而有較少人使用嘅福州話（永平地區為主）、廣東話同海南話。受新加坡講華語運動影響，柔佛只有好少後生華人仲可以流利咁使用方言，而呢個情況喺城市地區比較明顯。州入面嘅印度人社區大多數人都使用泰米爾語。由於大馬年輕人英文水平不斷下降，2017年，作為馬來西亞英語教學協會（MELTA）嘅皇室贊助人嘅柔佛王後呼籲各界關注呢個現象，並提供一個更加好嘅環境畀大馬後生一代能夠更有效咁學英文。\n經濟.\n柔佛州經濟以服務業為主。以前，柔佛主要以第二產業為主，但係自從州政府實行經濟多元化之後，柔佛唔再依賴一個產業。柔佛州公司（JCorp）係一間國有企業集團，喺國內外從事各種商業活動。拿督斯里·穆罕默德·哈立德·諾丁（Datuk Seri Mohamed Khaled Nordin）Menteri Besar話，柔佛係「第二吉隆坡」，同埋由於地理位置優越，所以有信心成為投資者嘅選擇。柔佛繼續係本地同外國投資者嘅選擇，由2014年1月至2014年5月，工業投資總額達149億令吉。柔佛將會喺未來幾年內獲得依斯干達馬來西亞投資公司（Iskandar Malaysia Investment）參與涉及幾十億令吉發展項目投資。\n除咗巴生谷地區之外，柔佛州已經成為國家增長動力嘅主要貢獻者之一。柔佛州擁有現代化港口同良好基礎設施，擁有龐大嘅中產階級，同埋具有多元化社會融合。州政府決心令到柔佛州成為馬國增長最快嘅經濟中心。\n2017年，柔佛州嘅國內生產總值（GDP）係1,044億令吉，僅次於雪蘭莪同沙撈越成為馬來西亞第三大州屬，中位數收入係5,652令吉，失業率係3.6％。早一年，柔佛州經濟增長率係5.7％，佔​​馬來西亞GDP 9.4％，人均GDP係31,952令吉，勞動力總數係16.39萬人。柔佛州2015年GDP貢獻最大嘅主要行業係服務業（41.0％）、製造業（30.7％）、農業（14.9％）、建築業（5.8％）同採礦業（0.4％）。\nIskandar開發區同南柔佛經濟區（馬來西亞Iskandar）包括新山市中心、Iskandar Puteri、Kulai區、Pasir Gudang同South Pontian係呢個州主要開發區，面積係221,634公頃（2,216.34平方千米）。南柔佛主要專注貿易同服務；柔佛州西部專注現代製造業、商業同農業；柔佛州東部主要發展生態旅遊；柔佛中部主要係發展第一產業同生態旅遊。\n醫療旅遊亦發展蓬勃，2012年有27,500名醫療遊客嚟，2014年有33,700名醫療遊客。\n呢個州主要農業活動係油棕種植園、橡膠種植園同種各類農產品 。2015年，柔佛州用喺農業嘅土地面積達11,555平方公里（4461平方英里），佔全州60.15％，其他種植包括香草同香料。2016年，油棕種植園面積係7,456平方公里（2,879平方米）（佔州總土地面積38.8％），係馬來西亞第三大種植園，僅次於沙巴同沙撈越。農民市場（pasar peladang）用嚟分配州入面各地嘅農產品。\n柔佛州係馬來西亞最大生果種植州，總種植面積有414平方公里（160平方英里），總收穫面積有305平方公里（118平方英里）。2016年種咗大約532,249噸水果，其中Segamat District係呢個州最大生果種植區。同年，柔佛州係馬來西亞所有州中僅次於彭亨州第二大蔬菜生產州，種植面積有154平方公里（59平方米），收成區有143平方公里（55平方米）。Kluang區亦係最大嘅蔬菜種植同收割區域，面積有36平方公里（14平方米），蔬菜總產量最高可以去到60,102噸。\n由於柔佛州靠近新加坡，一個金融同國際貿易中心，呢個州可以由新加坡投資者同遊客中受益由1990年到1992年，新加坡喺柔佛州嘅投資大約5億美元，272個項目。1994年，新加坡投資額幾乎佔柔佛州總外國投資總額40％。呢個州仲採取咗「同新加坡結盟」嘅政策嚟促進工業發展，呢個發展增加咗人員同貨物之間流動。兩者之間嘅緊密經濟聯繫開始咗「印尼-馬來西亞-新加坡增長三角」（SIJORI Growth Triangle）喺1989年嘅成立。\n2014年，喺柔佛州投資嘅主要外國國家包括新加坡（67億令吉）、美國（54億令吉）、日本（46億令吉）、荷蘭（31億令吉）、中國（13.7億令吉），小額投資有印尼、南韓、德國同印度等，呢個州收到價值79億令吉嘅外商直接投資（FDI），僅次於沙撈越，喺馬來西亞所有州中排名第二。州入面主要FDI外國公司嚟自英國、南韓同中國。\n交通.\n公路.\n公路係柔佛人民最常用嘅陸路交通。州入面起咗各大大小小嘅公路，同時仲起咗多條聯邦公路同州轄公路，例如南北大道、巴西古當大道、新山東部疏散大道同迪沙魯大道等收費同免收費高速公路。\n柔佛新山南岸亦有新柔長堤同馬新第二通道連接柔佛同新加坡兩地。銜接新山市區蘇丹伊斯幹達大廈嘅新柔長堤全長1,038米，由英國殖民政府為方便前往新加坡而喺1909年起，喺1923年完工。而喺柔佛西南部馬來西亞伊斯幹達經濟特區嘅馬新第二通道全長1,920米，喺1997年10月完工，銜接柔佛州振林山同新加坡大士。馬新第二通道唔單止緩解新柔長堤交通擠塞問題，同時亦令到柔佛西南部同新加坡之間嘅交通變得更加方便。\n由於柔佛州入面公共交通系統唔係太完善，大多數柔佛人普遍鍾意自己揸車。州入面巴士主要喺市區、人口集中嘅住宅區同主要遊客區行駛，導致一啲住喺偏遠地區嘅人唔可以享用公共交通服務。另外，州入面巴士唔似得吉隆坡、檳城、關丹咁由大型公司管理，柔佛州巴士主要由小型私人公司負責，公交設施例如巴士站同巴士本身都存在安全同失修問題，所以搭巴士嘅乘客多數係老人家、學生、外勞同埋遊客。另外，柔佛州亦有的士、Grab等出租車服務。但係一部分傳統的士司機唔肯用收費表而擅自收費，間接導致年輕人偏向乘搭價錢較平而有定價收費嘅手機召車服務，例如Grab。\n機場.\n柔佛州入面古來縣有士乃國際機場（國際機場代號：JHB），係馬來西亞南部主要國內同國際交通中樞，亦係亞洲航空區域航空樞紐。呢幾年嚟，士乃國際機場逐漸開放更加多國際航班以吸引更加多遊客嚟柔佛州旅遊，國際線包括廣州、雅加達、泗水、龍目島、胡志明市、曼谷等地，呢個機場2017年載客量首次突破300萬人次。\n內陸碼頭.\n柔佛州唯一內陸碼頭喺昔加末縣，係柔佛州北部一個商業碼頭。呢個碼頭提供服務包括鐵路、海運同空運集裝箱、港口清關保稅同理非保稅倉儲等。呢個碼頭曾經喺2006年12月開始無限期關閉，之後喺2013年4月重新啟用，以期帶動柔北工商業發展。\n海港.\n柔佛一共有四個港口，全部喺依斯幹達公主城或者巴西古當，分屬3個唔同公司管理。丹戎帕拉帕斯港係馬來西亞聯邦貨櫃港一部分，而另外兩個貨櫃港就同樣喺丹絨帕拉帕斯嘅綜合集裝箱終站同喺巴西古當嘅。係呢一個區域嘅石油同天然氣中心，支援近海石油產業嘅開發同生產活動。另外，柔佛部分碼頭亦有提供去印尼巴淡島、民丹島嘅丹戎檳榔同埋新加坡樟宜碼頭嘅船運服務。\n鐵路.\n馬來亞鐵道公司經營嘅西海岸鐵路線由馬泰邊界玻璃市州嘅巴東勿剎站一直延續到新加坡站，途經新柔長堤，喺1909年通車。2011年7月，新加坡政府將丹戎巴葛火車總站移至兀蘭火車總站。\n馬來西亞前首相納吉阿都拉薩政府提出嘅新柔捷運系統計劃喺2024年取代現有馬來亞鐵道接駁火車服務，銜接計劃緊嘅隆新高鐵。但喺2018年第14屆馬來西亞下議院選舉後，馬哈迪政府以國庫身負巨債為由宣佈暫停隆新高鐵計劃，但係新柔捷運計劃因效益大而得以保留。新柔捷運落成後將惠及喺新加坡返工但住喺新山嘅馬來西亞人，減緩新柔長堤每日嘅擠塞問題。根據非官方統計，每日往返兩地人數保守估計大約有30萬人左右。\n旅遊景點.\n另外，柔佛州仲有好多大小不一嘅出名島嶼。有啲島嶼適合浮潛、游水、釣魚、水上運動等娛樂項目，旅客較稀少嘅島嶼更加適合觀賞日出日落，放鬆身心。柔佛離岸島嶼係馬國人甚至係外國旅客鍾意嘅度假聖地。"}
{"id": "8429", "revid": "219850", "url": "https://zh-yue.wikipedia.org/wiki?curid=8429", "title": "萊特兄弟", "text": "萊特兄弟，奧維爾萊特（'，）同埋維爾伯萊特（'，），通常俾人認為係第一架可操控嘅，比空氣重嘅動力飛行器嘅發明者同埋製造者（部份人認為實際上飛機嘅真正發明者係法國發明家克雷芒阿德爾）。\n早期生涯同埋研究.\n維爾伯1867年喺印第安納州嘅米爾維爾出世，奧維爾1871年喺俄亥俄州嘅代頓出世。兩兄弟都接受過中學嘅教育但都未有攞到文憑。\n萊特兄弟喺代頓長大，並於1892年喺嗰度開咗一間單車維修、設計同埋製造嘅公司，以此嚟資助佢哋對於飛行越嚟越大嘅興趣。喺前人嘅研究成果嘅基礎之上，佢哋喺1899年開始咗佢哋嘅機械航空試驗。同其他人相比，萊特兄弟更加側重於加強飛行器控制技術，而唔係淨係追求動力嘅提升，嚟達到令飛行器升空嘅目的。佢哋研製咗三軸控制，並且建立咗一啲到依家重用緊嘅一系列控制原理。\n萊特兄弟係揸第一架裝有引擎嘅飛機飛上天嘅人。佢哋兩兄弟感情好好，細個嗰陣時就一齊玩，大個咗之後一齊研究，終於有卓越嘅成就。\n萊特兄弟吸收咗德國人製造滑翔機嘅經驗，製造咗自己嘅滑翔機。1903年，整咗用內燃機作動力嘅飛機。同年嘅12月17號喺基蒂霍克試飛成功，飛行時間達 59 秒。1908年，哥哥威爾伯駕駛一架新型飛機，創造咗飛行 140 分鐘嘅紀錄，佢哋兩兄弟個名好快就傳遍全球。\n萊特兄弟雖然成功噉製造咗飛機，但係都繼續研究，以解決飛行上嘅難題。以前越洲渡洋需要經月累日，依家可以拎鐘點嚟計算路程。萊特兄弟可以話係人類航空史上嘅先驅者，帶領人類進入航空時代。 \n萊特兄弟嘅早期研究係建立係當時嘅航空學嘅文獻基礎上嘅，其中就有 Lilienthal 嘅表。但係，佢哋好快就發現斯密頓系數（一個提升同埋拖拽公式中嘅變數）係錯嘅。喺佢哋嘅僱員查理泰勒建造的風洞嘅幫助下，佢哋測試咗超過兩百種唔同形狀嘅機翼，並最終制定咗佢哋自己嘅關於機翼形狀同埋空氣壓力之間嘅關係表。佢哋喺單車、齒輪、單車引擎同埋（踩單車嗰時保持）平衡等方面得到嘅經驗同埋成果，對佢哋今後喺製造機械飛機中所取得嘅成功係至重要嘅。\n值得注意嘅係，喺整個研究工程中，佢哋始終一齊做嘢，因此佢哋所作出嘅貢獻亦係唔可分開嘅。\n佢哋發明嘅飛機.\n喺1900年至1902年期間，佢哋除咗進行 1000 幾次滑翔試飛外，重自己做咗 200 幾個唔同嘅機翼做咗成千次風洞實驗，修正咗李林塔爾嘅一啲錯咗嘅飛行數據，設計咗較大升力嘅機翼截面形狀。佢哋喺1903年製造咗第一架依靠自身動力進行載人飛行嘅飛機『飛行者1號』，呢架飛機嘅翼展（wing span）有 13.2 米，升降舵喺前，方向舵喺後，兩副兩葉推進螺旋槳由鏈條傳動，著陸裝置為滑橇式，裝有一副70千克重，功率 8.8 千瓦嘅四氣缸發動機。呢架航空史上有名嘅飛機，依家陳列喺美國華盛頓航空航天博物館（National Air and Space Museum）裏面。\n1903年12月14號至17號，『飛行者1號』喺美國北卡羅萊納州基蒂霍克嘅一個沙丘上進行四次試飛。第一次由奧維爾萊特試飛，總共飛咗 36 米，留喺空中 12 秒。第四次由威爾伯萊特駕駛，總共飛咗 260 米，飛咗 59 秒。1906年，佢哋嘅飛機喺美國攞到專利發明權。\n佢哋因為呢樣嘢喺1909年獲得美國國會榮譽獎。同年，佢哋創辦咗「萊特飛機公司」。威爾伯萊特喺1912年5月29號死，得45歲。之後，奧維爾萊特30年，令萊特飛機公司成為世界有名飛機製造商，資金高達百億美元。奧維爾萊特喺1948年1月30號死，終年76。"}
{"id": "8430", "revid": "1862972", "url": "https://zh-yue.wikipedia.org/wiki?curid=8430", "title": "拿破崙", "text": "拿破崙（；，原名，），係法蘭西第一共和國第一執政（1799年—1804年）、法蘭西第一帝國同百日王朝嘅皇帝（稱為，1804年—1814年、1815年）、軍事家、政治家，曾經佔領過西歐同中歐嘅大部份地方。\n生平.\n早年.\n拿破崙1769年喺科西嘉島嘅阿雅丘城出世。科西嘉島啱啱賣咗畀法國後，法王承認拿破崙嘅老竇係法國貴族。響老竇嘅安排下，拿破崙 9 歲時到法國布里埃納軍校接受教育。1784年以優異成績畢業後，被選送到巴黎軍官學校。\n拿破崙 16 歲時老爸去世，佢中途輟學並被授予炮兵少尉頭銜。喺隨部隊駐防各地期間，佢睇過好多啟蒙思想家嘅著作，其中盧梭嘅思想對佢嘅影響非常大。1789年法國大革命爆發後，拿破崙返到科西嘉，當時科西嘉係三種勢力嘅競逐場，革命派、保皇派同獨立派，拿破崙加入支持革命嘅雅各賓派，喺一個志願軍團得到中校嘅地位，後來因為同科西嘉獨立英雄保利起衝突，拿破崙全家被迫喺1793年6月逃到法國。\n喺1793年12月，24歲嘅拿破崙帶兵攻下保王黨嘅堡壘土倫。1794年熱月政變中拿破崙由於同羅伯斯比爾兄弟關係緊密而受到調查，後嚟因拒絕到意大利軍團嘅步兵部隊服役而被免去准將軍銜。1795年佢受巴黎督政官巴拉斯之托成功平定保王黨武裝叛亂，一夜之間榮升為陸軍中將兼巴黎衛戍司令，喺軍界同政界中嶄露頭角。\n拿破崙係一名出色嘅軍事家，對當時嘅軍事知識深有研究，善於將各種軍事策略運用於實戰之中，尤其係主張將火炮集中使用，以及充分發揮騎兵嘅機動作用。1796年3月2號，26歲嘅拿破崙被任命為法國意大利方面軍總司令，3月9號同情人約瑟芬•博阿爾內結婚，之後就匆匆趕去前線。喺意大利，拿破崙統帥嘅軍隊多次擊退咗奧地利同薩丁組成嘅第一次反法同盟聯軍，最後迫使對方簽署咗有利於法國嘅停戰條約。\n埃及之戰同奪取權力.\n取得意大利之役嘅勝利後，拿破崙嘅威信越嚟越高，佢成為法國人嘅新英雄。而佢嘅崛起令督政府感到受威脅，因此任命佢為埃及軍司令，派去東方以抑制英國喺該地區勢力嘅擴張。喺拿破崙嘅遠征軍裏面，除咗2000門大炮外，重帶咗175名各行業嘅學者同成百箱嘅書同研究設備。喺遠征期間拿破崙曾下達過一條著名嘅指令：「俾驢子同學者走喺隊伍中間。」拿破崙本人精通數學，同時重好鍾意文學同宗教，受啟蒙運動嘅影響極大。\n然而1798年遠征埃及本身係一個大失敗。拿破崙嘅艦隊被英國嘅海軍上將納爾遜完全摧毀，部隊被困喺埃及。1799年回國時，400艘軍艦只剩低2隻小艦，原本侵略印度嘅計畫受阻，人員損失慘重。\n呢個時候歐洲反法同盟逐漸形成，而法國國內保皇派勢力則漸漸上升。1799年8月，拿破崙最終決定趕返巴黎。1799年10月，返到法國嘅拿破崙被當作「救星」嚟歡迎。11月9號，拿破崙發動咗霧月政變並獲得成功，成為法國第一執政，實際為獨裁者。\n拿破崙之後進行咗多項政治、教育、司法、行政、立法、經濟方面嘅重大改革，其中最著名並且直到今日依然有重要影響嘅係《拿破崙法典》，係政變當晚拿破崙下令起草嘅，好多條款拿破崙本人親自參加討論最終確定，基本上採納咗法國大革命初期提出嘅比較理性嘅原則。法典喺1804年正式實施，即使係喺一個多世紀後依然係法國嘅現行法律。法典對德國、西班牙、瑞士等國嘅立法起到重要影響。喺政變結束後三個禮拜拿破崙向人民發佈嘅公告中，佢自豪噉宣稱：「各位公民，大革命已經返到佢當初籍以發端嘅原則。大革命已經結束。」\n1802年8月，修改共和八年憲法，改為終身執政。1804年11月6號，公民投票通過共和十二年憲法，法蘭西共和國改為法蘭西帝國，拿破崙為法蘭西人嘅皇帝，稱為拿破崙一世。12月2號，拿破崙仿效查理曼大帝嘅歷史，以減少革命派對於佢登基帝位嘅不快。呢次係第一次法國皇帝以自己嘅「名」作為皇帝嘅稱號。佢並唔係由教皇庇護七世加冕，而係自己將皇冠戴喺個頭度，然後重為妻子約瑟芬•博阿爾內加冕為皇后。一年之後，佢又喺意大利由教皇加冕為意大利國王。\n1805年8月，奧地利、英國、俄國組成咗第三次反法同盟，拿破崙於是喺9月24號離開巴黎，親自揮軍東進，到10月12號法軍已經佔領咗慕尼克。10月17號法國同奧地利喺烏爾姆激戰後，反法同盟投降。之後法國又取得咗奧斯特里茨戰役嘅勝利，反法同盟再度瓦解，並且迫使奧地利取消神聖羅馬帝國嘅稱號。拿破崙隨後聯合德國境內各諸侯國組成「萊茵邦聯」，將佢置於自己嘅保護之下。次年秋天，英國、俄國、普魯士組成咗第四次反法同盟，但係10月14號法軍同時喺耶拿同奧爾斯塔特擊潰敵軍，普魯士嘅軍隊幾乎全軍覆沒，拿破崙因此取得咗德國大部分地區。1807年6月法軍又喺波蘭大敗俄國軍隊，拿破崙同俄國沙皇亞歷山大一世會面，雙方簽訂同平條約，喺之前一年拿破崙頒佈咗《柏林赦令》，宣佈大陸封鎖政策，禁止歐洲大陸同英倫嘅任何貿易往來。自此，法國喺歐洲大陸嘅霸主地位得到確立。拿破崙一世兼任意大利國王、萊茵邦聯嘅保護者、瑞士聯邦嘅仲裁者，並分別封佢嘅兄弟約瑟夫、路易、熱羅姆為那不勒斯、荷蘭、威斯特伐利亞國王。\n轉折：入侵西班牙、奧地利同俄羅斯.\n1807年末西班牙爆發內部動亂，西班牙國王遭到人民嘅唾棄。拿破崙於是乘機入侵西班牙，並畀佢大哥約瑟夫波拿巴（Joseph Bonaparte）成為西班牙國王。但係呢個舉動遭到西班牙人嘅反對，拿破崙根本無法平息當地嘅暴動。英國喺1808年介入西班牙爭端，英軍8月8號登陸蒙得戈灣，8月30號佔領咗整個葡萄牙。之後佢哋喺當地民族主義者嘅支持下，逐步將法軍趕出伊比利亞半島。\n正當拿破崙陷入西班牙泥潭之際，1809年初第五次反法同盟組成。奧地利從後偷襲法國喺德國嘅領土，拿破崙被迫退出西班牙，率軍東征。奧地利軍隊雖然一開始取得優勢，但係拿破崙好快就轉敗為勝，迫使奧地利簽訂維也納和約，再次割讓土地。次年，拿破崙娶奧地利公主瑪麗•路易莎為妻，法奧結成同盟。\n到咗1811年末，法俄關係已經開始惡化，俄國沙皇亞歷山大一世拒絕繼續同法國合作抗英，最後戰爭爆發。拿破崙率領講住12種語言嘅50萬大軍進入俄羅斯。俄軍採取撤退唔抵抗嘅戰術，直到1812年9月12號法軍歷經博羅金諾戰役（法軍有7萬人陣亡同重傷）後，進入莫斯科。拿破崙本來以為亞歷山大一世將會妥協，但估唔到迎接佢嘅係莫斯科全城嘅大火。而呢個時候國內又有人策劃咗一次失敗嘅政變，令佢不得不趕返法國，最後返到法國嘅只有二萬人。\n戰敗、流放、百日政權同滑鐵盧.\n1813年英國、俄國、普魯士同奧地利組成咗第六次反法同盟，雙方喺德國境內多次激戰。雖然法軍取得多次勝利，但係針對拿破崙嘅壓力就越來越大，直到10月嘅萊比錫戰役法軍被擊潰，各附庸國都紛紛脫離法國獨立，同盟軍開始向巴黎推進。1814年3月31號，巴黎被佔領，同盟軍要求法國無條件投降，同時拿破崙必須退位。1814年4月13號拿破崙喺巴黎楓丹白露宮簽署退位詔書，喺之前兩日拿破崙宣佈無條件投降。拿破崙本人喺退位後被流放到地中海嘅一個小島厄爾巴島。拿破崙保留「皇帝」嘅稱號，但係佢嘅領土只局限喺嗰個小島上。\n拿破崙喺去厄爾巴島途中幾乎被暗殺，自己都嘗試自殺不遂。而喺巴黎，路易十八返到法國，重新成為法國國王，波旁王朝復辟。拿破崙嘅妻子同個仔被奧地利人囚禁，重有傳聞指拿破崙將被流放到大西洋上嘅一個小島，呢一切令拿破崙別無選擇，最後喺1815年2月26號逃出厄爾巴島，率領1000人於3月1號返到法國。本來被派嚟阻止佢嘅法國軍隊轉而繼續支持拿破崙。3月20號拿破崙返到巴黎，呢個時候佢已經擁有一個 14 萬人嘅正規軍同20萬人嘅志願軍，路易十八逃走，百日王朝開始。\n但係好景唔長，歐洲各國迅速組成第七次反法同盟。1815年6月18號拿破崙嘅軍隊喺比利時滑鐵盧戰役中全軍覆沒，7月15號佢正式投降。法蘭西第一帝國覆滅，路易十八再度復辟。拿破崙被流放到聖海倫娜島。1821年5月5號，拿破崙喺島上去世，5月8號喺禮炮聲中呢位征服者被埋葬喺聖海倫娜島上嘅托貝特山泉旁邊。直至今日，拿破崙嘅死因重係眾說紛紜，英國醫生嘅驗屍報告顯示佢係死於嚴重胃癌，但新嘅研究認為拿破崙死於砷中毒，而且喺當年貴族鍾意用嘅牆紙上，歷史學家亦發現含有砷嘅礦物，估計係因為環境潮濕而畀砷喺環境中滲透出來。\n佢去世後九年，新嘅奧爾良王朝喺人民嘅壓力之下將拿破崙嘅塑像重新豎立喺旺多姆圓柱上。1840年，法國七月王朝嘅路易菲利浦派佢個仔將拿破崙嘅遺體接返。嗰年12月15號，拿破崙嘅靈柩被運返巴黎，喺經過凱旋門後安葬喺塞納河畔嘅老殘軍人退休院（即榮譽軍人院）。\n影響.\n拿破崙係一名出色嘅軍事家，佢一生親自參加嘅戰役達到60幾個，而佢指揮嘅多個戰役，直到今日喺軍事史上依然有重要意義。但係佢嘅征戰打破咗歐洲嘅權力均衡，導致其他歐洲強權7次組成反法同盟，最終徹底擊敗拿破崙。喺拿破崙戰敗後嘅維也納會議上，新嘅歐洲秩序同平衡好快被重新建立起來。\n雖然拿破崙曾經叱吒風雲幾十載，但係佢嘅功績係短暫嘅，喺佢退位後，法國嘅疆域好快又恢復到佢執政之前嘅樣，拿破崙嘅戎馬生涯對之後嘅歐洲歷史並無重大影響。唯一可以令佢載入史冊嘅，係由佢本人下令編撰嘅《拿破崙法典》，呢部法典係好多現代民主國家法律體系嘅原型。\n此外，拿破崙亦係最早提出歐羅巴合眾國構想並試圖通過武力嚟實現嘅人。雖然佢本人並未成功實現呢個夢想，但今日嘅歐洲正在朝向一體化嘅目標邁進。\n拿破崙為法國帶嚟榮耀，法國人民始終愛戴呢位法蘭西戰士（不過佢喺18歲之前始終認為法國唔係佢嘅祖國），1840年12月佢嘅遺體運抵巴黎後，90萬巴黎市民冒住嚴寒迎接佢。而喺多年後，拿破崙亦贏得對手嘅尊敬。1855年英國維多利亞女王帶王儲（即後來嘅愛德華七世）到老殘軍人院，女王要王子「喺偉大嘅拿破崙墓前下跪」。"}
{"id": "8431", "revid": "1693925", "url": "https://zh-yue.wikipedia.org/wiki?curid=8431", "title": "司馬遷", "text": "司馬遷（），字子長，左馮翊夏陽人（即係而家陝西韓城），佢係中國古代嘅史學家同文學家。佢寫嘅《史記》俾人認為係中國史書嘅典範，因此後世尊稱佢為史遷、太史公。\n生平.\n司馬遷出身嗰陣，跟董仲舒、孔安國學師，喺佢20歲嗰年就行勻全國搵史料，之後做跟漢武帝做郎中，35歲嗰年派咗去巴蜀，跟住嗰年佢阿爸司馬談病死咗，佢阿爸叫佢幫手寫埋本漢史，司馬遷就接手完成佢阿爸心願，承繼埋佢阿爸個太史職位，最後完成《史記》。之後過咗6年，佢因為幫投降嘅匈奴人李陵辯解，結果判咗死罪，本來要以宮刑贖死，但因為大赦出獄，之後做咗中書令，一路寫書寫到56歲，寫咗18年，最後寫咗本講中國三千年嘅書出嚟。"}
{"id": "8434", "revid": "117870", "url": "https://zh-yue.wikipedia.org/wiki?curid=8434", "title": "大內密探零零發", "text": "《大內密探零零發》（Forbidden City Cop）係香港喺1996年出嘅電影之一，係笑片巨星周星馳主演嘅喜劇作品。\n電影資料.\n前言.\n呢套戲係以古代嚟做背景嘅幻想式搞笑故事；講皇帝身邊嘅秘密侍衛「保龍一族」點樣去破壞外族嘅入侵大計。\n劇情大綱.\n皇帝身邊有一隊四個人嘅大內秘密侍衛隊，叫做「保龍一族」，佢哋係世代相傳咁接任，專職保護皇上同埋皇宮一切產業；呢四大侍衛分別係－－－刀槍不入鐵布衫嘅零零恭、腿勁縱橫碎石腳零零喜、拳風虎虎五形拳嘅零零財，同埋乜嘢武功都唔識，剩係識得搞發明嘅零零發。阿發醉心於發明，成日運用智慧發明出好多新奇嘅物件，之但係皇上就唔覺得呢啲係專長，因為智慧唔足以保護佢安全，所以成日都鬧阿發唔長進唔練武；亦因為咁，皇上唔使阿發成日留喺皇宮中，畀佢喺出面做個婦科醫生嚟掩飾，聽候差遣。\n一晚當阿發巡緊皇宮嘅時候，發現紫禁城屋頂企咗四個人喺度，原來係白雲城主葉孤城同埋劍客西門吹雪要喺度決鬥，而四條眉毛陸小鳳同風流盲俠花滿樓就嚟觀戰；正當葉城主使出一招劍風凌厲嘅天外飛仙劍法嘅時候，阿發突然出手將手扣扣喺葉城主隻手度，葉城主為咗收買阿發等佢哋可以繼續決鬥，於是送咗本《天外飛仙秘笈》畀阿發想打發佢走，但係阿發為要保護皇城而唔領情，四個武林高手冇晒癮，於是一躍而起消失喺空氣中，令阿發目瞪口呆。返到皇宮，皇帝睇過其餘三個保龍成員表演武功之後，就問阿發近排喺度搞乜，於是佢向皇上展示一對新發現嘅磁石，一對風扇葉，同埋含喺口度發射嘅小型鋼珠炮台嘅小發明；皇上對呢啲嘢一啲興趣都冇，當知道阿發得到本武林秘笈都冇去練，就直頭趕咗佢出宮唔想見到佢同埋唔想聽到佢把聲。\n阿發喺屋企嘅時候，除咗會開診睇病，得閒會同佢老婆潘家玲分享佢發明嘅作品，或者打吓摔交；佢老婆係一個持家有道好識得投丈夫所好嘅小婦人，但佢其實一路都唔知阿發真正身份係一個大內密探，剩係覺得阿發係一個好偉大嘅醫師同埋發明家。\n呢一日當阿發同佢老婆試緊最新發明嘅抽油煙機時，突然嚟咗個好似鬼咁樣飄住行嘅女人嚟睇症，原來佢就係保龍一族嘅情報人員，佢特登扮成女人鬼聲鬼氣咁嚟話畀阿發知，皇上嘅近身國師佛印好急住要搵佢幫手，叫佢即刻返皇宮。當阿發返到皇宮，只見到山咁高嘅碗碗碟碟等緊佢同佛印去洗；洗碗期間，阿發偷聽到其餘三個保龍成員稟告畀皇上知，話隔離金國有天外飛仙（外星人）嘅解剖會，正喺度邀請所有中原名醫去研究；皇帝聽到之後非常之有興趣，決定參與呢個難得嘅盛會，而阿發心裏面知道金國人想侵佔中原好耐，驚呢個係陰謀，想勸皇上唔好去，但係因為皇上話過唔想見到佢同唔想聽到佢把聲，加上佛印阻止，最終都係冇講到。\n喺金國境內金山教嘅大營入面，面上冇五管只得一塊面皮嘅教主無相皇正喺度講解入侵中原嘅初步計劃，佢利用解剖天外飛仙名義嚟吸引中原嘅醫師前去，然後將呢班赴會嘅醫師殺晒，等中原嘅軍隊冇醫師可以用，咁就可以乘虛而入侵佔中原。無相皇練就一身無相神功，氣勁可以隔山打牛，穿透一個身體去打另外一個身體，威力飄忽無蹤，不過因為佢練功時走火入魔，所以搞到塊面冇晒五官而淨得一塊白面皮；而無相皇老婆同個仔亦係武林高手，佢個仔黑白無常個身重可以分開一黑一白兩邊嚟同時打兩個唔同方位嘅敵人，詭異莫測。\n阿發唔能夠出聲勸皇上唔好犯險，返到屋企仍然悶悶不樂，佢老婆家玲唔知道佢係為皇帝擔心，只知道佢想出席金國嘅醫學會議，於是支持阿發同佢一齊去金國。呢邊廂，保龍三侍恭、喜、財陪住皇上微服前往金國，但係路上居然遇到無相皇老婆同黑白無常偷襲，最終保龍三侍因為唔夠打而戰死；另一邊廂，阿發同家玲拖住手仔一路食一路玩，唔覺唔覺就到咗金國國境。\n個解剖會果然聚集咗好多來自中原嘅醫師，家玲因為驚見到啲解剖核突嘢，於是叫阿發自己入去睇，佢就去個墟度行街買嘢。阿發入咗場，同幾個醫師打交道之際，解剖會嘅睇真啲司儀就行出嚟宣佈解剖會就嚟開始，不過因為佢講得太長氣，班醫師唔耐煩即刻衝晒上台圍住隻天外飛仙研究；阿發發現原來隻飛仙係女性，因為佢係婦科，所以眾人就推舉咗佢出嚟落刀做解剖，但係佢細膽，於是其中一個調制枇杷膏嘅醫師攞起把刀決定親自落手。呢個時候，喺解剖壇度圍住飛仙嘅一班醫師重未知大門已經俾人鎖咗，幾個殺手亦已經開始趁人堆唔覺，一路咁暗殺喺下面睇嘅醫師。\n殺手已經殺晒解剖壇下面嘅醫師，但係個枇杷膏醫師重度緊落刀位置，正當大家催佢快啲郁手時，阿發突然制止，個枇杷膏醫師嚇一嚇就斬咗落飛仙隻手度，點知隻飛仙居然痛到成隻彈起狂叫，阿發一聽把聲就認出佢原來係皇上！而到咗呢個時候佢哋先發現原來成個場只剩返佢哋生存。殺手一湧而上向解剖壇展開廝殺，突然其中兩個醫師大顯神威，利用拎刀搵食嘅本領將一眾殺手殺晒，不過始終敵唔過黑白無常嘅分身術，企出嚟抵抗嘅醫師就咁當場慘死；阿發睇住黑白無常時黑時白咁變嚟變去，居然俾佢睇穿咗黑白無常嘅分身技倆，黑白無常於是發難，而阿發就拎出兩塊好大嘅磁鐵出嚟，最後利用異性相吸嘅原理，一塊攝去黑白無常嘅身上面，一塊攝去個大火盤度，於是黑白無常俾引力扯咗去大火盤度監生燒死咗。\n營帳出面，嚟參加盛會嘅人都俾金山教軍隊殺晒，屍橫遍野，而喺門等待嘅無相皇同佢老婆見到出嚟嘅竟然係阿發皇上同埋一眾醫師，就知道佢個仔已經打輸咗，於是開始向佢哋發動攻擊；不過阿發已經早有準備，除咗先前嘅大磁石之外，今次就拎出佢嘅一對大風扇葉預備一夫當關，佢先將啲射埋嚟嘅鋒利樹葉吹返轉頭，跟住再將改良過嘅口含小炮台放喺口度，用風扇葉令自己變成直升機飛上空中向地面嘅敵人開火；最後金山教大軍全軍覆沒，無相皇嘅老婆炸死咗，而無相皇就趁亂走甩咗。家玲就好彩去咗另一個市集睇嘢，冇俾人殺死。\n返到皇宮，皇上將頭頂上嘅珍貴夜明珠送咗畀阿發嚟獎勵佢護駕有功；而佢就將呢粒係女人見到都會瘋狂嘅夜明珠送咗畀佢老婆家玲，搞到家玲開心到失控重成面口水鼻涕。\n冇幾耐之後，皇上召咗阿發入宮話有個大難題，就係後宮雖然佳麗三千，但係個個養到肥豬咁重醜到無人有，佢聽聞京城嘅妓院慧賢雅聚嚟咗班金國佳麗，個個國色天香，於是派阿發去睇吓辦。\n喺妓院裏面，呢班金國嚟嘅佳麗當中，有一個絕色美女叫做琴操，不過想同佢小聚一定要經過考驗，而阿發最終都通過考驗得到同琴操一聚嘅機會；阿發俾琴操深深吸引，重將先前送咗畀老婆嘅夜明珠靜靜雞偷出嚟轉送畀佢，不過琴操不以為然，只嘆阿發已經係人哋老公，唔想破壞人哋嘅家庭而拒絕阿發嘅追求。\n到咗家玲生日嗰日，阿發屋企開咗圍檯請班親朋戚友返嚟食飯，席間家玲質問阿發點解早幾日喺佢身上聞到嘅清香煙脂水粉味同阿發送畀自己嗰隻嘅味唔同，同埋問阿發知唔知粒夜明珠去咗邊度，而阿發個外父就乘機踢爆話睇到阿發早幾日走入妓院，但係咁多質問都俾阿發一一切詞瞞過咗。\n正當人人以為阿發一身清白而慶祝嘅時候，忽然間聞到一陣清香嘅煙脂水粉味由大門外面傳入嚟，門一打開，只見琴操一臉幽怨咁慢慢行入嚟話要買當歸，希望心愛嘅男人「當夜歸來」；家玲知道咗嗰種清香嘅水粉奪魄勾魂只係琴操先有，而琴操重要火上加油，將阿發送畀佢嘅夜明珠拎出嚟話當生日禮物送畀家玲，於是家玲就向阿發發難，而阿發見事情敗露，於是直頭同家玲攤牌，帶住琴操離開屋企。\n兩個人返到慧賢雅聚輕歌漫舞，一支連住鐵鍊嘅孔明燈就徐徐咁升上天；正當琴操舞得興起嘅時候，忽然間樓上響起嘅皇上嘅聲音，而昏暗嘅大堂亦變到燈火通明，原來皇上收到琴操密函話阿發欺君想將佢據為己有，於是皇上連同丞相，佛印及一眾大內侍衛埋伏喺慧賢雅聚度等阿發出現，大興問罪之師。\n皇上一聲令下，眾大內高手隨即跳出要將犯人捉拿，而琴操竟然發現自己已經俾鐵鍊枷鎖纏身，重俾一大班持大刀嘅侍衛圍住。琴操一頭霧水就問皇上點解，而阿發就當場踢爆琴操就係無相皇假扮嘅，因為要報滅門之仇而向阿發埋手，同埋想搵機會埋皇帝身將佢刺殺，再引兵入關一統中原，實行一石二鳥。原來阿發當初用夜明珠嚟試探琴操，見佢竟然咩反應都冇，就知佢唔係女人，於是連同屋企人做場反面鬧交嘅戲嚟引琴操上當；捉犯人嘅現場重即場舉行咗金銅獎頒獎典禮，頒發最佳男女主角獎項俾家玲同埋阿發……\n……嘅外父。\n琴操（無相皇）見事敗，就現出真身爆開晒身上嘅枷鎖，重將圍住佢嘅侍衛統統殺死；呢個時候，天空雷聲大作，而保龍情報員就好似鬼咁出現，使出移魂大法用粗鐵鍊將無相皇縛住，呢條鐵鍊就係連住支引雷孔明燈嗰條。無相皇喺個閃電未打落嚟之前就將條鐵鍊爆爛，阿發見到咁，就以最快速度拎起條鐵鍊向住無相皇衝過去，點知未衝到去，閃電落嚟嘅電流就將阿發電到飛起；喺電流過後，燒燶咗嘅阿發慢慢咁企返起身，重勁到可以使出葉孤城嘅絕招天外飛仙劍法，將無相皇切成幾廿塊。\n阿發再一次化解皇上嘅危機，阻止咗金國嘅入侵，而且重打通咗任督二脈練成蓋世奇功，得到皇上大大讚賞；只係阿發今日冇返工，而係去咗同家玲玩嗰個用一孖風扇葉同一雙手發動嘅「發發發發機」（直升機）。\n而故事亦喺兩個人飛向朝陽嘅鏡頭之下結束。"}
{"id": "8435", "revid": "130891", "url": "https://zh-yue.wikipedia.org/wiki?curid=8435", "title": "佛教", "text": "佛教（）係由古印度釋迦牟尼（即係佛陀）響公元前6世紀以前建立嘅宗教，同基督教、伊斯蘭教同埋印度教並列做世界四大宗教。喺哲學上，佢係無神論嘅一種，講求嘅係醒覺。古代佛教係用梵文或者巴利文傳教嘅。\n『佛』（或者佛陀）嘅意思係有悟覺者，而『教』就可以理解為宗教或教育，大意係佛陀對大眾嘅一種普遍而傳承嘅教育。佛教極重視人類心靈嘅進步同覺悟，大眾嘅一切煩惱（苦）都有因有緣嘅，『諸法因緣生，諸法因緣滅』。人同埋其他眾生一樣，沈淪於苦迫之中，並不斷咁生死輪迴。惟有斷滅貪、嗔、痴嘅聖人（佛陀、辟支佛同阿羅漢）先至能夠脫離生死輪回，達到涅槃（清涼寂靜之意，即再冇煩惱），釋迦牟尼喺35歲時就成咗佛，對世人宣傳佢所發現嘅真理。佛教徒嘅目的即係從佛陀嘅教育（正法）裏頭，睇透苦迫同「自我」嘅真相（緣起法），最終超越生死同埋苦楚、斷盡一切煩惱，成佛或者成阿羅漢。\n現代佛教可分為南傳佛教同北傳佛教兩大傳承，北傳佛教又可分為漢傳佛教同藏傳佛教，因此可以話係分為三大傳承（詳細嘅分類請睇佛教宗派）。南傳佛教大致上就係上座部佛教，北傳佛教大致上就係大眾部佛教，包括大乘佛教（主要係漢傳佛教），同埋秘密大乘佛教或金剛乘佛教（主要係藏傳佛教）。各傳乘響佛教嘅根本教義基本上冇乜區別，響修行特色上同一啲理論上則略有區別，以菩薩行理論嘅區別最為明顯。\n佛教目前主要流行響中國大陸（30%）、台灣（28%）、日本（71%）、韓國（23%）、蒙古（93%）等東亞地區以及泰國（94%）、柬埔寨（93%）、緬甸（90%）、越南（50%）、斯里蘭卡（70%）等東南亞國家，喺歐洲、美洲、大洋洲同埋非洲都有好少量嘅信徒。佛教徒個總數有七億咁多，佔世界總人口嘅11%。\n歷史.\n佛教由古印度嘅悉達多（尊稱釋迦牟尼佛或佛陀）響 35 歲時創立，由於釋迦牟尼佛嘅生死年代講法有兩種（睇釋迦牟尼佛篇文），佛教開始嘅時間亦有兩種唔同嘅睇法，一種認為係西元前523年5月月圓嗰日，另一種認為係喺前589年或者前588年。當時釋迦牟尼佛響菩提樹下面悟道，創立佛教，喺其後嘅幾十年中渠雲游四方，度化好多好多弟子，佛教影響逐漸擴大。\n釋迦牟尼入滅（涅槃）之後，眾弟子整理出佢嘅言行同教理，通過幾次彙集，編成經、律、論「三藏」。之後佛教喺古印度發展非常快，到咗孔雀王朝阿育王嗰陣時，大力弘揚佛教，成為咗國教。隨形勢發展，逐漸修正並發展咗釋迦牟尼佛嘅學說，分化為18個部（有人講係20個部）。1世紀時就產生大乘佛教。\n從孔雀王朝開始，佛教分別向南北兩個方向傳播。南傳佛教（又稱小乘佛教）主要影響泰國、緬甸、柬埔寨、斯里蘭卡等地。北傳佛教（又稱大乘佛教）又分為兩個支派，一個經喀什米爾高原到達新疆，喺東漢時傳入咗中國，形成漢傳佛教，後又傳入朝鮮、日本同埋越南；另外一支則主要響西藏地區傳播，稱為藏傳佛教，後來又傳入埋蒙古同中國東北等地區。\n傳統嘅社會階級制度.\n印度教信奉神靈主宰一切，認為通過對嗰啲神靈嘅祈禱，就可以得到種種好處，所以就逐漸出現咗各種祭祀方式，同埋對各神靈嘅贊詠，收尾又進一步變成四種《吠陀》。\n玄奘法師嘅名著《大唐西域記》咁樣記載：「其婆羅門，學四吠陀論。一曰壽，謂養生繕性；二曰祠，謂享祭祈禱；三曰平，謂禮儀占卜，兵法軍陣；四曰術，謂技能伎數，禁咒醫方。」\n因為古印度社會響種族等級、社會分工、文化教育等方面長期存在鬼死咁多差別，慢慢就分化成婆羅門、剎帝利、吠舍同埋首陀羅四個唔平等嘅階級，其中婆羅門主要從事祭祀，剎帝利世襲軍政，吠舍經營市農工商，首陀羅係貧窮嘅自由民，但係地位好接近奴隸。除此之外重有一個「賤民」階級，地位更低，被稱為「不可觸者」。 唐朝留學印度嘅義淨法師喺《南海寄歸內法傳》內記載：「五天之地，皆以婆羅門為貴勝，凡有坐席，並不與余三姓同行。」（印度古來譯作天竺，有東、南、西、北、中之分，稱為「五天」。）甚至當時大眾認為，渠哋嘅「梵天祖公」喺創造人時，婆羅門係從口中生出嚟，剎帝利係從膊頭生出嚟，吠舍係從肚度、首陀羅從腳底、賤民由地下嚟。時至今日，雖然經過咗聖雄甘地嘅不懈變革，種姓制度依然籠罩喺印度社會嘅上空。\n反吠陀嘅思潮.\n從公元前六世紀到後五世紀，出現咗各種非婆羅門思想，主要有以下六個流派：\n基本教義.\n六道輪迴.\n佛教認為一切有情嘅眾生都響天道、人道、阿修羅、畜生、餓鬼同埋地獄呢六道中生死流轉，係永無止境嘅。\n四諦.\n根据佛教，佛陀一世所教嘅内容主要係知苦同埋滅苦。四諦學說係佛教教義嘅精神核心。\n佛教理論嘅進展.\n以上所講嘅四聖諦係響佛陀在世時對啲弟子宣講嘅教義，呢啲教義收尾就被稱為原始佛教又叫做小乘佛教。\n大乘佛教.\n響佛教建立咗大約五百年之後，大乘佛教響印度興起咗，佛教理論又有咗好大嘅發展。\n如果話原始佛教嘅核心係「苦」字，大乘佛教嘅核心就係「空」字。\n大乘佛教認為響呢個世界，無論係有情眾生或係物質元素，乃至時間空間，都係畀人所感知到嘅假象，並非真實存在。所以要想解脫苦困，唔一定非要按照佛陀所講嘅從六道中徹底脫離，因為所謂「六道」，甚至乎「苦」本身，響大乘佛教睇來都不過係人所感知嘅假象。而且就算一朝從六道輪迴中脫離出嚟，成為咗阿羅漢，按照大乘佛教嘅標準來睇都最多係暫時脫離咗痛苦，根本唔係真正咁解脫。\n大乘佛教認為，人只要證得空性，當下就係解脫。而真正徹底嘅解脫，只有成咗佛先至能夠達到。眾生都應該成佛，眾生亦都能夠成佛。當然眾生響成佛之前要經歷三大阿僧祗劫嘅時間進行艱苦嘅極為修行。以咁樣成佛為最終目標嘅修行緊嘅佛門弟子被稱為菩薩。\n密宗佛教.\n大約係公元6、7世紀，大乘佛教喺印度逐漸衰落，密教開始興起。密教（或密乘、金剛乘），係佛教吸收咗印度原始嘅婆羅門教，裡面嘅一啲思想理論同修行方法之後產生嘅。密教認為，原來嘅大乘佛教同小乘佛教都係佛陀嘅方便講法，但就唔係佛嘅真實義諦。甚至歷史上嘅釋迦牟尼佛，喺密乘來睇亦祗係佛嘅應化身啫。佛陀嘅真實教義，一般啲信徒係冇辦法接受，祗能由師傅秘密傳授畀有資格嘅弟子。\n密乘嘅修行方法主要有「持咒」、「灌頂」加持等等，如果修行得好嘅話，就可以即身成佛。\n禪宗思想.\n禪定本來係大乘佛教嘅一種修行法門。喺南北朝時期，印度僧人菩提達摩到達中國並創立咗禪宗，提倡「不立文字，直指人心」嘅禪宗法門。禪宗認為解脫唔喺身外，亦無須借助經典嘅指導。解脫之道就喺人嘅內心，只要能夠放低執着，放低自我，就係解脫。\n禪宗後來喺中國嘅發展非常興旺，而禪宗思想本身亦經歷咗好大嘅發展，並且對中國嘅文學、藝術、思想文化等等產生咗唔少影響。\n淨土信仰.\n淨土宗亦係大乘佛教嘅一個宗派，因為提倡淨土法門而得名。淨土法門主要係強調對阿彌陀佛同極樂世界嘅信仰。\n淨土思想認為，極樂世界嘅教主阿彌陀佛曾經發願話：祗要眾生虔誠噉念誦阿彌陀佛嘅名號，內心真切噉希望喺死後往生到極樂世界（淨土），噉喺臨終嘅時候佢就會被阿彌陀佛接引去嗰度，永遠脫離六道輪迴之苦。極樂世界，顧名思義係一個非常美好嘅地方，眾生喺嗰度會繼續修行直到成佛。\n淨土思想號召人人念佛，死後往生淨土，並且認為呢條路係最簡單、最快同最穩陣嘅。\n喺漢傳佛教各個地區嘅佛教宗派之中，具有淨土信仰嘅人係最多。\n佛教信徒.\n一般來講，皈依佛教嘅人就係佛教徒。佛教徒分為「出家眾」同「在家眾」兩大類。\n出家眾包括：比丘、比丘尼、沙彌、沙彌尼同式叉摩尼。\n在家眾包括：優婆塞同優婆夷。\n佛教徒要遵守嘅戒律.\n喺皈依之後，在家眾嘅居士同居士女可以揀係咪遵守五戒。五戒分別係唔殺生、唔偷嘢、唔邪淫、唔妄語、唔飲酒。唔殺生係為咗培養慈悲心，而妄語亦包括兩舌、惡口、綺語。偷嘢同邪淫係世間法禁止嘅罪行，至於唔飲酒，並唔係因為酒後亂性導致破壞團體生活嘅秩序，而係因為酒精麻醉嘅作用影響智慧嘅獲得。唔遵守呢五戒並唔影響佢哋成為佛弟子。在家眾可以持嘅戒律除咗五戒之外，重有八關齋戒，另外大乘佛教嘅在家眾可以持菩薩戒。喺一啲東南亞國家，亦有在家男眾短期出家（持出家戒）以獲得功德嘅習俗。\n佛教嘅影響.\n佛教響亞洲國家嘅影響最深，佛教思想已經融入咗信仰佛教國家嘅人民生活當中。但係響印度，佛教嘅影響力就日趨衰落，佛教徒僅佔印度人口0.6%，分佈好鬆散。佛教對盛行嘅國家同埋地區都有過好大嘅影響。包括文化、藝術等好多領域。\n美國大報《基督教科學箴言報》2006年9月14號指出近年嚟佛教響美國發展得好快，信徒有成 150 萬左右，係美國第 4 大宗教，其中有三份之一係後尾改信佛教嘅。並指出「佛教最吸引西方人嘅地方係，啲人認為好似達賴同埋一啲咁傑出嘅佛教大師喺社會貢獻佢哋嘅智慧，唔係單純去要求人哋信啲乜嘢。」\n佛教典籍.\n佛教嘅典籍包括經、律、論三藏，佛經係佛說嘅經典。佛教三藏嘅全集就稱為大藏經。\n佛教宗派.\n漢傳佛教.\n大乘八宗：\n小乘六宗：\n另有比較少人講嘅三階教"}
{"id": "8436", "revid": "227654", "url": "https://zh-yue.wikipedia.org/wiki?curid=8436", "title": "83", "text": "83係82同84之間嘅自然數。"}
{"id": "8437", "revid": "227654", "url": "https://zh-yue.wikipedia.org/wiki?curid=8437", "title": "84", "text": "84係83同85之間嘅自然數。"}
{"id": "8438", "revid": "227654", "url": "https://zh-yue.wikipedia.org/wiki?curid=8438", "title": "85", "text": "85係84同86之間嘅自然數。"}
{"id": "8439", "revid": "227654", "url": "https://zh-yue.wikipedia.org/wiki?curid=8439", "title": "86", "text": "86係85同87之間嘅自然數。"}
{"id": "8440", "revid": "227654", "url": "https://zh-yue.wikipedia.org/wiki?curid=8440", "title": "87", "text": "87係86同88之間嘅自然數。"}
{"id": "8441", "revid": "227654", "url": "https://zh-yue.wikipedia.org/wiki?curid=8441", "title": "88", "text": "88係87同89之間嘅自然數。"}
{"id": "8442", "revid": "227654", "url": "https://zh-yue.wikipedia.org/wiki?curid=8442", "title": "89", "text": "89係88同90之間嘅自然數。"}
{"id": "8443", "revid": "227654", "url": "https://zh-yue.wikipedia.org/wiki?curid=8443", "title": "90", "text": "90係89同91之間嘅自然數。\n唐字.\n通常寫成九十。若果要避免以後俾人簒改或者睇唔清，會用大寫玖拾。\n讀音.\n「九十」除咗可以讀「粵拼：gau² sap⁶」之外，重有另外一個白讀音。"}
{"id": "8444", "revid": "227654", "url": "https://zh-yue.wikipedia.org/wiki?curid=8444", "title": "91", "text": "91係90同92之間嘅自然數。"}
{"id": "8445", "revid": "227654", "url": "https://zh-yue.wikipedia.org/wiki?curid=8445", "title": "92", "text": "92係91同93之間嘅自然數。"}
{"id": "8446", "revid": "14", "url": "https://zh-yue.wikipedia.org/wiki?curid=8446", "title": "大內密探零零發 (電影)", "text": ""}
{"id": "8447", "revid": "259", "url": "https://zh-yue.wikipedia.org/wiki?curid=8447", "title": "通用編程", "text": "通用編程（Generic programming）係編程方法。係將一啲物件抽象概念用程式編寫出來，唔理佢係用喺乜嘢嘢上面，都會啱用。用通用編程之前，概念係要有一套特性同動作，可以用響唔同物件之上。通用編程通常係用來寫程式庫，畀唔同程式都可以用到個概念，唔使唔同物件重覆寫過一套，令到寫程式更加有效率。\n通用編程早響1970年代就已經有，ADA、CLU就有容許呢類方法。而用通用編程最出名係C++，語法裏面有模去實現通用編程。佢嘅標準模庫(STL)，一啲程式上面嘅抽象概念，好似陣列、串連之類都包括咗響裏面。之後好多語言都受佢影響。"}
{"id": "8451", "revid": "158703", "url": "https://zh-yue.wikipedia.org/wiki?curid=8451", "title": "曼谷", "text": "曼谷（；，音標：，模擬粵音：baang3 gok6），正式名（，拉丁轉寫：Krung Thep Maha Nakhon，，），簡稱恭貼（，拉丁轉寫：Krung Thep，，），係泰國嘅首都。以前華人又稱之為泰京（）、暹京（暹讀僭，），廣東話叫濱角（）。佢係近年全世界訪客熱門嘅旅遊目的地。\n曼谷個全名係全世界最長嘅（，拉丁轉寫：Krung Thep Mahanakhon Amon Rattanakosin Mahinthara Yuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit），有48個音節咁多，已經入咗健力士世界紀錄，但外國人都係叫佢做Bangkok（曼谷）。\n曼谷係泰國最有錢、最多人嘅城。人口來計係排廿二。雖然登記只有850萬人（實際上應該會多好多），其中300幾萬係華人；但如果計埋坐車來返工嘅人，可以去到1500萬，可以話係世界最密。以經濟數值來計，已經同星架坡差唔多，所以泰國係東南亞一個主要經濟中心，連起高樓嘅速度亦都係世界之冠。\n地理.\n曼谷直轄市面積大約1568.7平方公里，喺泰國府面積排名為68位，但係仍然係世界上最大嘅城市之一。\n曼谷主要係平原，喺湄南河流域，平均海拔2米左右，所以曼谷成日喺雨季面臨洪水困擾。\n曼谷在屬於熱帶莽原氣候，四季如夏，但係12月至2月期間早晚有時會比較涼爽。\n行政區分.\n大曼谷地區喺行政上一共分為五十個區，啲區名分別為：拍那空區、律實區、巴吞旺區、三攀他旺區、挽叻區、然那哇區、挽卿區、拍耶泰區、挽甲必區、拍崑崙區、民武里區、廊祝區、叻甲挽區、吞武里區、空訕區、曼谷蓮區、曼谷艾區、叻巫拉納區、打鄰倉區、匯權區、拍司乍能區、挽坤天區、廊卿區、邦巴沙都拍區、挽是區、挽柯蓮區、拉貼威區、巴威區、空堤區、明拱區、叻拋區、乍都節區、廊曼區、挽拍區、庄湯區、萱鑾區、領亮區、杜色區、農卓區、農鑒區、曬邁區、鼎甸區、鵬昆區、沙吞區、黃襟園區、三攀松區、旺董郎區、空三華區、他威宛他那區、宛他那區。\n語言.\n潮州話曾經係曼谷主要語言，二戰之後，政府強迫同化當地潮州人，所以語言轉移到泰文嘅速度好快。今日曼谷主要語言只有三種，泰文、老撾文同緬甸文，泰文係依家當地最普遍嘅語言，但當地方言同標準方式差異好大。曼谷嘅老撾文用泰文字母書寫，係依善地區老撾人暫時嘅工作語言，但泰文母語者有某種程度嘅相互理解性。緬甸文係緬籍外勞使用嘅語言。英文同中文只喺部分旅遊景點使用。\n依家幾乎所有華裔泰國人都講泰文。但因為受到潮州話影響，華裔泰國人嘅腔調同慣用語同暹羅族差異好大（）。而家係得老年嘅華裔泰國人會用漢語系語言（主要係潮州話）。泰文有諸多特徵畀中文所影響。其中曼谷三攀他旺區耀華力路同石龍軍路唐人街大部分華商開嘅舖頭都有寫住中文同泰文嘅雙語標誌。"}
{"id": "8452", "revid": "836219", "url": "https://zh-yue.wikipedia.org/wiki?curid=8452", "title": "MSN Messenger", "text": "MSN Messenger係微軟開發嘅即時通訊軟件，8.0版本改名做Windows Live Messenger，能夠登錄到.NET Messenger Service。\nMSN Messenger係最多人用嘅即時通訊軟件之一，現時嘅版本除咗有基本嘅文字通訊之外，重支援視像會議、語音交談、多人會議、連線遊戲等等伸延功能，重容許用者係對話中插入佢提供嘅圖釋。而使用者重可以自己加更多圖釋。由第6版開始，佢更能令到用者個性化，例如自訂表情符號、對話視窗嘅背景同埋主題、顯示圖片等。此外，重有一班軟件設計師為佢製作第三方嘅附加軟件。\n目前Windows Live Messenger最新版係9.0，喺2009年3月27號推出。實際上Windows Live Messenger係等於MSN Messenger嘅新版。\n同時微軟公司重開發咗Mac OS版本嘅MSN Messenger。目前Mac OS X版本嘅MSN Messenger最新版係6.0.2，Mac OS 9版本嘅MSN Messenger最新版係2.5.1。\n2004年8月，微軟發表咗可以喺瀏覽器上面用嘅MSN Messenger版本「MSN Web Messenger」。咁樣，使用者只須用瀏覽器而唔需要喺電腦上安裝軟件，而佢嘅服務亦可以喺手提電話上面用。\n目前MSN Messenger仍然存在，因為佢係畀舊啲嘅Microsoft Windows用嘅，例如Microsoft Windows ME。"}
{"id": "8453", "revid": "836218", "url": "https://zh-yue.wikipedia.org/wiki?curid=8453", "title": "Windows Live Messenger", "text": "Windows Live Messenger（WLM）係微軟推出嘅MSN Messenger嘅後繼版本，係微軟新嘅線上服務Windows Live嘅一部分，喺2006年6月20日正式推出。Windows Live Messenger有晒MSN Messenger嘅所有功能，重再加上新嘅連接同共用檔案方法，例如支援MSN Messenger唔支援嘅離線消息同埋離線共用檔案。同時，微軟亦喺Windows Live OneCare裡要提取出一個防毒元件，專為喺Windows Live Messenger接收嘅檔案掃描。\n目前Windows Live Messenger嘅最新穩定版係14.0.8089.726。Windows Live Messenger淨係支援Microsoft Windows XP、Microsoft Windows Vista同埋Microsoft Windows 7，用舊啲版本嘅Windows嘅就要用番MSN Messenger。"}
{"id": "8454", "revid": "53354", "url": "https://zh-yue.wikipedia.org/wiki?curid=8454", "title": "綜合招聘考試", "text": "綜合招聘考試 （Common Recruitment Examination (CRE)） 係香港政府用來招聘公務員嘅考試。考試分為三部份，分別係英文運用、中文運用同埋能力傾向測試，全部係多項選擇題。 考試雖然係畀招聘用，但係考到都唔係直接做公務員，而係拎成績嚟考唔同部門嘅公務員。\n報考要求.\n申請人只要符合以下其中一個條件，就合資格報考："}
{"id": "8455", "revid": "1859359", "url": "https://zh-yue.wikipedia.org/wiki?curid=8455", "title": "七姐誕", "text": "七姐誕，又叫做七夕，乞巧節，係東亞傳統節日。七姐誕響每年農曆七月初七。傳說當晚係織女七姐會同牛郎響天上面銀河相會。婦女就會夜晚穿針乞巧，即係希望好織布做衫嘅織女，可以令佢哋做好啲針黹。"}
{"id": "8456", "revid": "53354", "url": "https://zh-yue.wikipedia.org/wiki?curid=8456", "title": "T尺", "text": "Ｔ尺，又叫做Ｔ字尺或者丁字尺，係兩塊直板垂直咁黐埋，做成拉丁字母T字咁樣。利用佢可以畫出平行綫。夾埋三角尺一齊用，重可以畫埋垂直綫。"}
{"id": "8457", "revid": "14", "url": "https://zh-yue.wikipedia.org/wiki?curid=8457", "title": "Ｔ尺", "text": ""}
{"id": "8458", "revid": "14", "url": "https://zh-yue.wikipedia.org/wiki?curid=8458", "title": "Ｔ字尺", "text": ""}
{"id": "8459", "revid": "14", "url": "https://zh-yue.wikipedia.org/wiki?curid=8459", "title": "T字尺", "text": ""}
{"id": "8460", "revid": "14", "url": "https://zh-yue.wikipedia.org/wiki?curid=8460", "title": "丁字尺", "text": ""}
{"id": "8461", "revid": "14", "url": "https://zh-yue.wikipedia.org/wiki?curid=8461", "title": "七夕", "text": ""}
{"id": "8462", "revid": "14", "url": "https://zh-yue.wikipedia.org/wiki?curid=8462", "title": "乞巧節", "text": ""}
{"id": "8463", "revid": "42683", "url": "https://zh-yue.wikipedia.org/wiki?curid=8463", "title": "三稜鏡", "text": "三稜鏡係透明嘅三角柱體。一束唔同波長混合嘅可見光射咗入去斜面度，就會有唔同色嘅光分散晒出來。所以佢俾人當做光學儀器，用佢散射能力來分折光綫。\n一束白光會分出唔同色，呢個色譜，一般就分做七種色，即係紅、橙、黃、綠、藍、靛、紫，其實色譜嘅色包括肉眼可見所有嘅色。"}
{"id": "8465", "revid": "134943", "url": "https://zh-yue.wikipedia.org/wiki?curid=8465", "title": "喊", "text": "喊（），書面一般解釋為大聲嗌，而喺粵語中重有「哭」嘅意思。\n喊嗰時對眼周圍嘅微絲血管會充血，同時小肌肉為保護眼睛而收縮，於是導致淚腺分泌眼淚。"}
{"id": "8466", "revid": "888", "url": "https://zh-yue.wikipedia.org/wiki?curid=8466", "title": "哭", "text": ""}
{"id": "8468", "revid": "1745034", "url": "https://zh-yue.wikipedia.org/wiki?curid=8468", "title": "文言維基大典", "text": "（又叫文言文維基百科）係維基百科協作計劃嘅文言版，由非牟利組織──維基媒體基金會負責搞。佢喺2006年7月31號成立，到2021年12月，有超過11,100篇文章，喺現時323種語言嘅維基百科裏面，佢哋嘅規模排第151（跟文章數計）。"}
{"id": "8469", "revid": "4501", "url": "https://zh-yue.wikipedia.org/wiki?curid=8469", "title": "Yahoo", "text": ""}
{"id": "8470", "revid": "70546", "url": "https://zh-yue.wikipedia.org/wiki?curid=8470", "title": "嗇夫", "text": "嗇夫（嗇讀色）秦國官名，有好多種類，係負責聽訴訟、收稅唔同嘅大少事務。\n原解.\n嗇字係穡個原字，係將一啲農穫收入倉。嗇夫就係農夫，因為農夫會將收穫入倉。\n職.\n嗇夫由農夫變做官名，好可能鄉邑一啲做農夫嘅官。夏時已經有嗇夫管農，管奴隸。周天子亦有嗇夫做助守。春秋戰國開始叫縣長，邑長叫做啬夫。而秦國就係其中之一。嗇夫有大有細，做嘅嘢可以好唔同。\n秦律就叫縣令就係縣嗇夫或者大嗇夫。大嗇夫下有好多隻唔同嘅嗇夫，田嗇夫，苑嗇夫，倉嗇夫，庫嗇夫，司空嗇夫，亭嗇夫等等。管嘅嘢唔同，基本上乜都有。\n之後大漢國亦都嗇夫，不過指一啲小吏，地位就低好多，只有鄉嗇夫，暴室嗇夫、虎圈嗇夫、市嗇夫等。到南北朝宋國之後，就無再有嗇夫呢種官。"}
{"id": "8471", "revid": "207381", "url": "https://zh-yue.wikipedia.org/wiki?curid=8471", "title": "單醣", "text": "單醣（，）係醣類一類，最基本一類。佢唔可加水分解做更簡單嘅醣。單醣有葡萄醣、菓醣、木醣、核醣等。"}
{"id": "8472", "revid": "1515147", "url": "https://zh-yue.wikipedia.org/wiki?curid=8472", "title": "斗拱", "text": "斗拱（），又寫成斗栱或枓栱，係中國建築物撐住簷篷嘅結構。佢係由一組方型嘅斗同弓型嘅拱交錯砌成，砌到向外面伸出去，等個簷可以伸得出啲。斗拱將簷嘅重量，傳到柱上面，靠柱來支撐。斗拱除咗有支撐功用之外，好多時重係建築裝飾。"}
{"id": "8535", "revid": "87401", "url": "https://zh-yue.wikipedia.org/wiki?curid=8535", "title": "加拿大元", "text": "加拿大元（簡稱加元、加幣；，；ISO 4217貨幣碼：CAD；一般簡寫：C$）係加拿大嘅法定貨幣，1858年開始流通。1加元等如100加拿大仙。\n喺加拿大流通嘅硬幣係由加拿大皇家鑄幣局（Royal Canadian Mint）鑄造，而所有嘅紙幣就由加拿大紙幣公司（Canadian Bank Note Company）同埋BA International Inc印製。\n一加元嘅硬幣因為背面有隻鴨仔（loon，正確來講係潛鳥），所以俗稱 loonie，呢個係一個加拿大英文特有嘅字。"}
{"id": "8536", "revid": "157", "url": "https://zh-yue.wikipedia.org/wiki?curid=8536", "title": "加元", "text": ""}
{"id": "8539", "revid": "1091680", "url": "https://zh-yue.wikipedia.org/wiki?curid=8539", "title": "倫文敘老點柳先開", "text": "《倫文敍老點柳先開》係香港出品嘅搞笑式電影，改自同名粵劇。\n劇情大綱.\n倫文敘同柳先開都係廣東嘅著名才子，兩個人成日用啲鬼馬嘅文章同埋玩諧趣鬥氣而聞名，不過兩個人嘅性格其實係兩個極端，亦因為咁而成日發生口舌之戰。\n柳先開為人正直，武功高強，最鍾意抱打不平，以警惡懲奸而廣受普羅大眾嘅歡迎。至於倫文敘份人就鬼馬多端，成日用埋晒啲小聰明嚟整蠱人，搞出好多抵死過癮嘅笑料出嚟。\n某一年嘅鄉試，兩個人一齊去應考，點知倫文敘僥倖高中咗，搞到柳先開耿耿於懷，於是發誓要搵倫文敘再比高下。之但係原來倫文敘其實唔鍾意讀書，只係因為俾佢啲鄉紳同埋娘親嘅威迫利誘低下先至走去省城嘅明校就讀，亦因為咁先會同柳先開成為同學仔。喺學校裏面，兩人成日鬥氣不在話下，更因為一齊追女同學程情搞到笑話連篇。\n明校嘅校長向錢漢為人極之勢利，而且孤寒成性，重整咗好多古靈精怪嘅規矩要學生遵守；不過自從先開同埋文敘嚟到呢間學校之後，成日玩返校長轉頭，搞到校長成日出醜。有一次，明校為咗要同東方書院爭奪一年一度嘅校際比賽冠軍，校長向錢漢就請咗李尋歡嚟教書，希望藉此挫一挫東方學生嗰種囂張嘅銳氣，點知比賽嗰日，東廠高手突然殺到嚟，重話要緝拿李老師，先開同埋文敘覺得件事有啲唔妥，認為係別有內情，於是決定聯手一齊去偵破呢單嘢，兩個鬥氣冤家亦因為呢件事而從此建立友誼。"}
{"id": "8541", "revid": "79648", "url": "https://zh-yue.wikipedia.org/wiki?curid=8541", "title": "甘泉香港航空", "text": "甘泉香港航空（全名甘泉香港航空有限公司，）係香港一間長途航空公司，喺2005年2月成立，以香港國際機場為基地。佢哋喺2006年10月26號（遲咗1日）開辦來往香港同倫敦嘅長途客運航班，並且計劃喺2007年初開辦更多航線去歐洲同埋美國。甘泉香港航以低價機票作招徠，經營模式同廉價航空公司相似。\n甘泉香港航空嘅創辦人係牧師李卓民同佢老婆（基督徒會嗌師母）李黃慧恂，而行政總裁就係香港另外一間航空公司港龍航空嘅創辦人之一，同時亦都係港龍第一位行政總裁苗禮士。\n甘泉香港航空而家有兩架波音747-400客機（編號：B-LFA、B-LFB），2006年初由甘泉航空嘅姊妹公司Oasis Growth &amp; Income Ltd公司向新加坡航空購買，再由甘泉香港航空承租，而第三架客機將會喺短期內付運。\n但係甘泉航空喺2008年4月9號開記者會話佢哋夾埋蝕咗成10億港幣，並喺嗰日開始停飛，至於買咗飛嘅旅客，公司會盡量搵其他航空畀機位佢哋。管理層又話佢哋已經搵緊投資者買起成間甘泉航空。"}
{"id": "8542", "revid": "227654", "url": "https://zh-yue.wikipedia.org/wiki?curid=8542", "title": "93", "text": "93係92同94之間嘅自然數。"}
{"id": "8543", "revid": "227654", "url": "https://zh-yue.wikipedia.org/wiki?curid=8543", "title": "94", "text": "94係93同95之間嘅自然數。"}
{"id": "8544", "revid": "227654", "url": "https://zh-yue.wikipedia.org/wiki?curid=8544", "title": "95", "text": "95係94同96之間嘅自然數。"}
{"id": "8545", "revid": "147341", "url": "https://zh-yue.wikipedia.org/wiki?curid=8545", "title": "96", "text": "96係95同97之間嘅自然數。"}
{"id": "8546", "revid": "227654", "url": "https://zh-yue.wikipedia.org/wiki?curid=8546", "title": "97", "text": "97係96同98之間嘅自然數。"}
{"id": "8547", "revid": "227654", "url": "https://zh-yue.wikipedia.org/wiki?curid=8547", "title": "98", "text": "98係97同99之間嘅自然數。"}
{"id": "8548", "revid": "120591", "url": "https://zh-yue.wikipedia.org/wiki?curid=8548", "title": "肥田囍事", "text": "《肥田囍事》（英文名：）係香港無綫電視翡翠台時裝劇集，喺2006年10月23日起第一次播出，每集一小時，總共有22集，監製係關永忠。\n胡杏兒為咗演「肥田」呢個角色，佢刻意增肥去到150磅；而為咗拍攝部份瘦身戲份，佢又喺短時間之內極速減肥，引起社會迴響，香港傳媒更加爭相報導呢套劇嘅拍攝花絮。而呢套劇亦係無綫電視慶祝成立39週年嘅台慶劇。"}
{"id": "8549", "revid": "123770", "url": "https://zh-yue.wikipedia.org/wiki?curid=8549", "title": "朝鮮半島", "text": "朝鮮半島（；，）位於東亞東北部，北部同中國東北遼寧省、吉林省、俄羅斯遠東地區相接，東面係日本海，西面係黃海，南面同日本隔海為鄰。喺半島上有兩個國家：大韓民國（南韓）同埋朝鮮民主主義人民共和國（北朝鮮）。"}
{"id": "8550", "revid": "1616272", "url": "https://zh-yue.wikipedia.org/wiki?curid=8550", "title": "PlayStation 3", "text": "PlayStation 3（簡稱PS3，日文：）係日本Sony旗下嘅新力電腦娛樂（SCEI）開發嘅第七世代遊戲機，亦係「PlayStation」系列機種嘅第三代。呢部機係同微軟嘅Xbox 360同埋任天堂嘅Wii直接競爭。\nPlayStation 3已經喺2006年11月11號喺日本首先推出，跟住11月17號就輪到美國、加拿大、香港同埋台灣，2007年3月23號輪到歐洲、澳洲（包括新西蘭）地區推出。"}
{"id": "8552", "revid": "1637145", "url": "https://zh-yue.wikipedia.org/wiki?curid=8552", "title": "陽具", "text": ""}
{"id": "8554", "revid": "14", "url": "https://zh-yue.wikipedia.org/wiki?curid=8554", "title": "死亡", "text": ""}
{"id": "8555", "revid": "1722938", "url": "https://zh-yue.wikipedia.org/wiki?curid=8555", "title": "一貫道", "text": "一貫道係一門宗敎信仰。佢起源中國，清時路中一喺山東濟南創立，後尾散播中國各地，家下喺臺灣流行。一貫道係將儒、佛、道、基督等等唔同宗敎內容融匯。信徒係食齋，主要係學習儒、佛、道三家嘅原本思想，傳揚道德。\n一貫道係支持中華人民共和國建國，不過到咗1950年代初因為信徒好多，中國共產黨將佢劃為反動之一，一貫道就遇到滅敎之禍，信徒都俾人嚴刑敲打甚至處死，所以有唔少人逃難到香港同臺灣，響臺灣發展最大。雖然響1953年到1983年之間，中華民國禁過一貫道，但家下都可以成為臺灣第三大宗敎。\n一貫道嘅宗旨.\n敬天地，禮神明，愛國忠事，敦品崇禮，\n孝父母，重師道，信朋友，和鄉鄰，\n改惡向善，講明五倫八德，\n闡發五教聖人之奧旨，\n恪遵四維綱常之古禮，\n洗心滌慮，借假修真，恢復本性之自然，\n啟發良知良能之至善，己立立人，己達達人，\n挽世界為清平，化人心為良善，冀世界為大同。"}
{"id": "8556", "revid": "14", "url": "https://zh-yue.wikipedia.org/wiki?curid=8556", "title": "鴨蛋敎", "text": ""}
{"id": "8557", "revid": "14", "url": "https://zh-yue.wikipedia.org/wiki?curid=8557", "title": "鴨蛋教", "text": ""}
{"id": "8558", "revid": "198212", "url": "https://zh-yue.wikipedia.org/wiki?curid=8558", "title": "槓桿", "text": "槓桿（Lever）係種架生，係種基本嘅機械。據牛頓力學力距原理，如果攞件剛體，響入面揀一支點搵件硬物撐住，再揀一力點加力，咁喺第啲重點度就有倍數嘅力。好多架撐都係槓桿，例如鐵筆、秤、筷子。睇槓桿三點分佈，槓桿有慳力又有唔慳嘅。\n分類.\n跟重點、支點同力點嘅排列，槓桿可以分做三類，叫第一類、第二類同第三類槓桿。\n第一類槓桿.\n第一類槓桿支點響力點同重點之間。一般都係一枝棍，響一邊力點加力，咁支棍就會響支點上面轉，令到另一面重點郁。\n第二類槓桿.\n第二類槓桿嘅重點響力點同支點之間。夾、扇門、打窿機就係第二類桿嘅例子。\n第三類槓桿.\n第三類槓桿嘅力點響重點同支點之間。呢類槓桿唔似第一、二類槓桿，係慳唔到力。用佢來整架生，好多時係為咗方便。例如人手、起釘機、筷子、手㬹關節、下巴。"}
{"id": "8560", "revid": "542", "url": "https://zh-yue.wikipedia.org/wiki?curid=8560", "title": "賣鹹鴨蛋", "text": ""}
{"id": "8561", "revid": "219850", "url": "https://zh-yue.wikipedia.org/wiki?curid=8561", "title": "江戶幕府", "text": "江戶幕府，又叫德川幕府（えどばくふ、Tokugawa Shogunate / Tokugawa Bakufu），係日本歷史裏面最後一個幕府，喺江戶城（今東京）所以有呢個名。由德川家康1603年受封征夷大將軍開始，直到1868年明治天皇期間，到將軍德川慶喜大政奉還為止。\n喺江戶幕府時期，將軍實際係權力最大嘅人。幕府行封建制，為防諸侯造反，將軍用「朝覲交替」制度，命令諸侯經常回京覲見，除咗令佢哋嘥好多錢喺旅費之上，亦令到佢哋無時間組織叛變。\n俸祿有成一萬石以上嘅武士叫做「大名」，相當於中國古代嘅諸侯，大名嘅種類可分三種：\n社會階級.\n江戶幕府係封建社會，社會地位由高至低如下：\n經濟貿易.\n德川家康時，積極同安南、呂宋呢啲地方貿易，同中國、葡萄牙商人競爭，佢確立揸住朱印狀者先准做貿易嘅朱印船制度，據說豐臣秀吉時代就有朱印狀，德川時代加以延續，狀上會附上詳細嘅航行目的地，以及幕府批准嘅準確日期，右上角歙咗將軍嘅紅色官印。日本西南嘅外樣大名同有勢力嘅生意人就喺德川家光下令鎖國之前，航行揸住朱印船來往東南亞、臺灣、馬尼拉之間。江戶幕府鎖國政策以後，限制朱印船嘅海外貿易，1635年喺尋求國家安全嘅前提之下，停晒朱印船航行，廢埋朱印狀制度。\n衰落.\n幕府嘅衰落，除咗因為放棄鎖國政策，畀外國商船來日本經商，影響社會階級秩序，亦因為某啲諸侯日漸坐大，甚至之後將軍佢哋因為繼承人爭執，畀人哋諗著愛幕府倒落，成日打仗，私下同外國訂條約，幕府名存實亡。"}
{"id": "8562", "revid": "14", "url": "https://zh-yue.wikipedia.org/wiki?curid=8562", "title": "三峡水电站", "text": ""}
{"id": "8563", "revid": "1740764", "url": "https://zh-yue.wikipedia.org/wiki?curid=8563", "title": "手提電話", "text": "手提電話，或者流動電話（英文），簡稱手提、手電或者手機，係可以周圍都講到嘅電話，唔使喺固定地點用。除咗好似傳統電話咁可以用來傾之外，新一代手提電話可以用來打短訊、收發電郵，甚至可以上互聯網，影相錄片同埋打機。\n手提電話係一推收發站來維持通訊，站連住公共電話網絡，咁樣，呢推站組成手提電話網絡。站與站之間訊號係會重疊，以免通訊中斷。早期叫手提電話網絡做蜂窩，因為網絡覆蓋就好似蜜蜂竇裏面嘅格，一個貼住一個。六角型分佈可以起最少嘅站，最大覆蓋率。英文蜜蜂竇一格格叫，所以英文又叫做。\n有一啲電話都好似手提電話周圍傾，不過就唔係用手提電話網絡。衛星電話就係一例，係直接同天上面嘅人造衛星轉駁。呢類一般都唔當係手提電話。\n早期手提電話都幾大部，大細同水壺差唔多，重有人整電話型嘅水壺賣，所以啲人就叫佢做水壺，因為只係有啲錢嘅人先會用，所以就係身份象徵，啲人就叫佢做大哥大。\n另一講法係，香港電視節目星星同學會有集搵咗洪金寶做嘉賓，話大家叫成龍做「大哥」，洪金寶輩份重高過佢，所以大家叫佢做「大哥大」；而佢又自稱係香港第一個擁有手提電話嘅人，所以手提電話就因為佢而有「大哥大」之稱。\n再有一講法係，手提電話重未有正式名嗰稱，香港人習慣叫「室內無線電話」做「無線電話」，同時亦有部份人叫手提電話做「無線電話」。無幾耐，有套叫《英雄本色》嘅港產片，片中有個叫「大哥大」嘅角色成日揸住呢種手提電話，所以啲人就叫手提電話做「大哥大電話」。"}
{"id": "8565", "revid": "259", "url": "https://zh-yue.wikipedia.org/wiki?curid=8565", "title": "步操", "text": "步操（Foot drill）係一隊人有節奏、有系統同埋一致噉行同企。步操通常軍隊或制服團體有關，所以有時會叫做軍操或者操兵。\n步操係練兵一種技巧，預備行軍。\n步操會有一套口令。有一種步操叫無口令步操，跟以音樂嘅節奏行進。因為要求動作一致，步操好多時都會用來訓練紀律。步操除咗可以用來訓練之外，亦因為佢有觀賞價值，所以係閱兵之類嘅場合唔少得嘅一個項目。"}
{"id": "8566", "revid": "14", "url": "https://zh-yue.wikipedia.org/wiki?curid=8566", "title": "軍操", "text": ""}
{"id": "8567", "revid": "14", "url": "https://zh-yue.wikipedia.org/wiki?curid=8567", "title": "操兵", "text": ""}
{"id": "8569", "revid": "214935", "url": "https://zh-yue.wikipedia.org/wiki?curid=8569", "title": "一氧化碳", "text": "一氧化碳（）係一隻無色無臭無味嘅氣體。佢個符號係CO，即係一個碳原子加一個氧原子化合而成。\n佢通常係燒碳化合物嗰陣，燒得唔完全而產生嘅。雖然係副產品，但係佢仍然可以用來燒，燒嗰陣重會有藍色嘅火，最後變做二氧化碳。\n一氧化碳對人係有毒，無色無味，殺人於無形。不過現代技術之下，係好有用嘅化合物。\n歷史.\n最早研製出一氧化碳嘅係法國化學家 de Lassone（喺1776年）。佢通過加熱氧化鋅同碳，製成咗一氧化碳。但由於一氧化碳響燃燒嗰陣，會產生同氫氣類似嘅藍色火焰，de Lassone就搞錯咗咁話佢整到氫氣。響1800年英國化學家William Cruikshank先至證明一氧化碳係由碳元素同氧元素組成嘅化合物。"}
{"id": "8570", "revid": "143999", "url": "https://zh-yue.wikipedia.org/wiki?curid=8570", "title": "昆蟲", "text": "昆蟲（），響生物學上叫昆蟲綱（學名：），係世界上最多物種嘅一個動物綱，有成92萬5千種，多過嗮所有其他綱嘅動物加埋。\n昆蟲響陸上同埋空中都有蹤跡，之不過海上就只有好少物種。昆蟲分類上係屬於無脊椎動物，佢成個身體都係靠外殼支撐。因為佢身體結構關係，通常都唔會好大隻，最長嘅昆蟲成年都只有555mm，而細嘅就只有0.139mm。昆蟲身體分為頭、胸、腹三節。\n昆蟲響生態上有好重要角色。"}
{"id": "8572", "revid": "36291", "url": "https://zh-yue.wikipedia.org/wiki?curid=8572", "title": "二氧化碳", "text": "二氧化碳（，carbon dioxide）係一種冇色冇臭冇味嘅氣體。符號 CO2，即係有兩個氧原子同一個碳原子嘅化合物。大氣層係有少量二氧化碳，作為溫室氣體。二氧化碳可以雪凍變成乾冰。響生態上，佢係碳循環之中，好主要嘅一節。\n大自然嘅二氧化碳係來自火山活動，燒有機物，同埋有氧生物呼吸。而人造嘅，大部份都係燒化石燃料造成。\n歷史.\n響17世紀，比利時嘅化學家海爾蒙特（Jan Baptista van Helmont，1577年－1644年），發現響密封容器裏面燒木炭，剩低嘅氣體，佢嘅密度會比原來嘅氣體更高。 \n而到咗18世紀，蘇格蘭人約瑟夫·布萊克（Joseph Black，1728年－1799年）又對二氧化碳作進一步研究：石灰石加熱，或加入酸之後，會產生一種叫「固定空氣」嘅氣體。\n製備同檢驗.\n製備.\n喺實驗室裏面，通常會以碳酸鹽加酸，製備二氧化碳，例如以碳酸鈣同鹽酸反應，並以向上排空氣法收集：\n喺工業上係以高溫加熱灰石（主要成分係碳酸鈣）分解，產生二氧化碳：\n檢驗.\n將二氧化碳加入石灰水，會產生奶白色嘅碳酸鈣沉澱。\n二氧化碳水溶液呈弱酸性，會俾紅色嘅酚酞變成冇色。"}
{"id": "8573", "revid": "70546", "url": "https://zh-yue.wikipedia.org/wiki?curid=8573", "title": "一條鞭法", "text": "一條鞭法係1581年（明神宗萬曆九年）張居正推行嘅一種簡化稅制。對後世好有影響。其實早響1531年（明嘉靖十年），御史傅漢臣已經奏請推行一條鞭法，不過因為大地主反對，行下停下。\n一條鞭法首先查勻各縣田畝同丁男\n，將所有稅都變成折成銀両，唔再係收實物。而收幾多稅，就睇有幾多畝地，唔理田肥田瘦。而因為只收係銀両，咁就可以直接交畀官府。"}
{"id": "8574", "revid": "259", "url": "https://zh-yue.wikipedia.org/wiki?curid=8574", "title": "陳易希", "text": "陳易希（，）係香港少年發明家，傳媒叫佢做「明日之星」。中學畢業於新界屯門中華基督教會譚李麗芬紀念中學，曾經被香港科技大學破格取錄。由於佢嘅公開試成績根本唔足以升大學，可能有某啲網民唔抵得，同佢改咗個花名叫「陳十二」，用嚟笑佢會考得十二分。係香港史上最後生嘅銅紫荊星章得主。\n簡介.\n2004年，陳易希喺香港新一代文化協會嘅帶領下遠赴美國，憑住佢同佢隊友嘅發明——一個智能家居監察用嘅小型三輪機械車「智能保安機械人」，得到第55屆美國英特爾國際科學與工程大獎賽物理學二等獎。根據慣例，每個獲得二等獎或以上嘅人都會得到一粒以佢命名嘅小行星。所以喺2005年，美國麻省理工大學林肯實驗室特登將一粒編號係20780嘅小行星以佢個名命名，成為咁多位獲命名小行星嘅香港人中年紀最細嘅一位；此外，香港嘅傳媒叫佢做「明日之星」。\n2005年12月30號，佢得到香港電台第二台早晨節目「晨光第一線」2005年風雲少年嘅殊榮。另外喺香港年報《香港2005》之中，陳易希被稱讚為香港學生嘅典範。\n由於佢喺香港青少年科學界嘅成就，所以得到美國加州大學洛杉磯分校嘅邀請，喺2006年暑假期間去佢哋嗰度接受為期兩個月嘅科學課程，同年8月19號完成返香港。此外，佢亦得到香港發明家陳克敏嘅邀請加入新世紀科技做程式開發員。\n2006年5月26號，佢被香港科技大學破格收咗，讀電子及計算機工程學士課程，中五畢業後可以唔使讀兩年中學預科課程而直接入大學（之但係，佢要讀完一年大學先修班先至可以讀大學一年級），佢亦係科大創校十五年嚟，首次錄取嘅中五畢業生。不過噉樣做引起咗社會各界嘅爭議，因為科大決定破格收陳易希嗰陣，會考重有一科英文會話未考；而因為香港科技大學收咗佢，佢亦決定放棄應考英文口試，令自己英文科肥佬。同年7月，陳易希喺香港書展發表佢自傳嘅新書名為《摘星少年陳易希》，嗰本書喺最佳銷售榜佔咗一席位。\n2006年10月，陳易希嘅一款「協盲產品」智能杯由肯雅奧運金牌失明跑手尹約基首先試用。尹約基話件嘢令佢覺得好興奮同神奇，而且重希望所有盲人都可以受惠。但有網民指嗰件嘢抄襲內地專利產品「盲人水杯」。《東方日報》喺10月13號引述網上討論區嘅留言，指嗰件嘢無論喺設計意念或者製作方面，都同大陸嘅龍口科技局專利產品「盲人水杯」一模一樣。兩件嘢都係靠接通杯內電路至杯底嘅發聲裝置，話畀使用者知個杯已經斟滿水；有網民重話智能杯同出年（2007年）中學會考電子與電學設計作業其中一份功課，水粒檢知器設計相同。陳易希雖就話無參考過嗰件內地發明，但好明顯一般中五生都做得到嘞。\n會考嘅表現.\n2006年8月9號，香港中學會考放榜。但陳易希當時唔喺香港，無話個成績畀人知。後來，網上啲人吹水，話陳易希會考得三分，重幫佢改咗「三分王」呢個花名。\n直到8月21號，陳易希喺一個公開活動證實自己會考有12分（用最好嗰六科嚟計），肥咗中文同英文（課程甲），電腦與資訊科技科E，數學D，化學D，物理C，圖像傳意B。喺香港，要升中六，中英文一定要合格，所以正常嚟講，陳易希根本無可能升中六，但科大都係堅持收佢，令外間議論紛紛。科大校長朱經武就話收佢係因為佢喺科技創新方面嘅表現，重會為佢提供特別輔導，等佢可以適應大學生活。、\n積極參政.\n2011年1月，陳易希加入新民黨，2015年，佢亦加入政賢力量，並成為政賢力量顧問團成員之一。"}
{"id": "8575", "revid": "80519", "url": "https://zh-yue.wikipedia.org/wiki?curid=8575", "title": "外交", "text": "外交係指一國對外同他國交往接觸。外交包括一國對外政策，派去外國嘅人員使節，以及處理國際間唔同方面合作同埋衝突。外交事務好多時都係外交官先同外國傾掂，擬定條約，最後畀國內有關機關簽署批准。\n外交通常都係一國對一國，即係雙邊外交。不過因為家下好多時問題都唔係一國可以解決，所以就有幾個國家一齊傾，咁就謂之多邊外交。\n外地機關同人員.\n為咗方便同外國機要溝通，一國通常會派人到外國駐守。呢啲人有時會總稱叫做使節，外交官或者外交人員。佢地有唔同級別，代替一國處理唔同層次嘅工作。通常駐守一國嘅阿頭叫做大使，所以佢做嘢嘅地方就叫做大使館。次一級就叫做領事，設立嘅係領事館。\n駐外嘅外交人員有外交豁免權，即係就算當地犯法，都唔會受到當地法律懲罰。遇到呢種情況，如果係嚴重嘅，當地可能將呢個人驅逐出境，交返畀佢個國處理。\n理論上，外交通訊可以唔使畀當地檢查，外交官帶嘅任何文件都唔會畀人查。\n有時為咗表示兩國交往唔好，會驅逐對方外交官，又或者撒走自己外交人員，將使管摺埋。"}
{"id": "8581", "revid": "973751", "url": "https://zh-yue.wikipedia.org/wiki?curid=8581", "title": "卡戎", "text": "卡戎（Charon）可以係指："}
{"id": "8661", "revid": "70546", "url": "https://zh-yue.wikipedia.org/wiki?curid=8661", "title": "後漢書", "text": "後漢書係中國南朝宋國范曄寫嘅歷史書，專寫後漢(東漢)時期。不過范曄未寫完本書就畀人殺死。咁北宋時期，有人就將晉時司馬彪續漢書夾埋落去，變成今日嘅後漢書。"}
{"id": "8663", "revid": "14", "url": "https://zh-yue.wikipedia.org/wiki?curid=8663", "title": "三峽工程", "text": ""}
{"id": "8664", "revid": "14", "url": "https://zh-yue.wikipedia.org/wiki?curid=8664", "title": "三峽水電站", "text": ""}
{"id": "8665", "revid": "14", "url": "https://zh-yue.wikipedia.org/wiki?curid=8665", "title": "三峽水庫", "text": ""}
{"id": "8668", "revid": "2913", "url": "https://zh-yue.wikipedia.org/wiki?curid=8668", "title": "多邊形", "text": "多邊形係指三條或者以上嘅直綫圍成嘅平面圖形，而呢啲直綫叫做邊。因為直綫之間會有夾角，所以佢又叫做多角形。"}
{"id": "8699", "revid": "70546", "url": "https://zh-yue.wikipedia.org/wiki?curid=8699", "title": "文選", "text": "文選係今世流存最早嘅一本詩文集。佢係南朝梁國武帝大仔蕭統主編。因為佢死咗之後叫昭明，所以後人就叫呢本書做昭明文選。成本書有30卷。"}
{"id": "8700", "revid": "14", "url": "https://zh-yue.wikipedia.org/wiki?curid=8700", "title": "昭明文選", "text": ""}
{"id": "8701", "revid": "2913", "url": "https://zh-yue.wikipedia.org/wiki?curid=8701", "title": "功夫", "text": "功夫係由打交發展出來嘅運動。功夫同打交唔同之處，就係每一套功夫都好着重搏擊嘅技巧，有一定招式同埋好多技術串連其中，要有攻亦有守，可以見招拆招，呢啲都需要練習先會成功嘅；而打交係完全唔使章法，唔使講技巧，總之你一拳我一腳，打贏打輸就要睇吓邊個夠體力頂得住嘞。\n練功夫一定要練基本功，因為功夫講求體力好、馬步穩，起手有勁。作為功夫嘅基礎，基本功係需要經常練習，有咗健全嘅基本功，甚至可以發展出自己嘅一套獨門功夫。\n嵩山少林寺被譽為功夫嘅發源地，自古有句說話叫做「天下武功出少林」其實並冇誇張，因為少林主張每種功夫都要由最根本練起，冇根基自然唔會有更高更深嘅武學。佢哋除咗提倡修身之外，修心養性亦都係練武之人要學嘅好重要一環，所謂招由心生，仁者出手留三分，惡者出手不留人，以武救人，或者以武害人，就要睇練武人嘅心性係點囉。\n更高層次嘅功夫嚟講，除咗馬步起手之外，好多時重要講求眼明、耳聰、手快、步靈，甚至要以心感招；而功夫重會分好多唔同嘅打法，關於用手腳嘅有拳法、爪法、腿法，重有借助外物嘅好似劍法、刀法、棍法、槍法……等；每套功夫都有佢嘅長處，都有佢剋敵嘅利害，所以功夫呢門學問其實真係好博大精深。\n今日練功夫嘅人旨在用嚟強身健體同埋自衞用，絕對唔主張撩事鬥非，門派與門派之間亦唔會再有門戶之見，開心見誠咁論武；而且間唔中重會有國際性嘅武術比賽畀一眾嘅練武人聚首一堂，展演所學嘅武藝。"}
{"id": "8702", "revid": "136852", "url": "https://zh-yue.wikipedia.org/wiki?curid=8702", "title": "2006年死", "text": "以下係2006年死嘅人：\n以下係2006年死嘅其他生物："}
{"id": "8703", "revid": "14", "url": "https://zh-yue.wikipedia.org/wiki?curid=8703", "title": "二零零六年過身", "text": ""}
{"id": "8707", "revid": "158703", "url": "https://zh-yue.wikipedia.org/wiki?curid=8707", "title": "香港理工大學", "text": "香港理工大學（簡稱理大；英文：The Hong Kong Polytechnic University）座落喺香港九龍紅磡暢運道同康莊道交界，鄰近紅磡海底隧道同港鐵紅磡站。面積約9.35萬平方米，約有28000名全日制同兼讀制學生。現時係「QS世界top100大學」及「泰晤士高等教育世界top100大學」。\n該校以培訓專業人士為己任，由於理大前身係香港理工學院，所以老一輩嘅香港人都叫佢做理工。\n歷史.\n香港理工大學前身係香港官立高級工業學院，喺1937年成立，舊址喺灣仔活道。喺1947年，改名做香港工業專門學院，提供全日制同埋兼讀課程。1957年，學院搬咗去紅磡現址。\n1972年8月1號，香港理工學院成立，開辦技術同埋實用科目嘅文憑同埋高級文憑課程。為當時嘅中學畢業生，提供升讀兩間主流大學以外嘅出路。\n1994年11月25號，「香港理工學院」正式升格為「香港理工大學」，成為香港第四間大學。1999年7月，成立專業進修學院（The School of Professional Education and Executive Development，SPEED），畀大人報讀專業進修課程，推動終身學習。2001年，成立香港專上學院（The Hong Kong Community College，HKCC），9月開始辦副學士課程。佢哋由2007年起，搬去理工學生宿舍附近嘅紅磡灣校舍以及西九龍校舍（只畀工商業副學士及專業進修學院銜接學士課程用）。\n2004年1月開始第七期同埋第八期嘅校園發展計劃。2005年9月第七期發展計劃大部份已完工及開始可以用Y座，並喺2006年4月出售命名權，命名做「李兆基樓」。第八期發展計劃係喺校園以北嘅原漆咸道牲口站、何文田貨場位置，興建Z座畀建設及環境學院用，2013年落成。\n2019年11月17至18號，香港反修例運動期間，差人圍攻理工大學，實彈鎮壓學生同市民，史稱「理大浴血保衛戰」。\n瑣事.\n2002年10月2號有11,273位大學嘅師生、校友喺香港大球場一齊打破當時嘅健力士世界人浪彩虹紀錄。咁樣做除咗係為慶祝學校65週年，重為兒童癌症基金會同香港耆康老人福利會籌款。呢個紀錄後來喺2004年俾菲律賓理工大學破咗。\n收生成績計算方法.\n理大嘅成績計算方法以香港高級程度會考為主線，其中A=5、B=4、C=3、D=2、E=1，而高級補充程度（ASL）嘅科目就要乘返0.6。例如，十三分嘅組合可以係中化同埋英語運用B，其他三科高級程度科目係CCD，而九分嘅組合可以係中化同埋英語運用C同D，其他三科高級程度科目係CDE。當然重可以有好多其他組合。\n教學方向.\n香港理工大學辦學提供專業課程為原則，所以開辦課程嘅首要條件係學到嘅嘢可以應用落去工作入面，並且對社會作出貢獻。故此，佢開辦咗一啲比較實用嘅課程，好似設計同埋紡織及製衣等非學術型嘅科目，而且重係獨市課程。而其他比較着重應用嘅行業，好似酒店管理同埋護理學咁，收生成績更可以同其他排名比較高嘅本地大學，例如香港中文大學，有得揮。"}
{"id": "8708", "revid": "99905", "url": "https://zh-yue.wikipedia.org/wiki?curid=8708", "title": "喬治W布殊", "text": ""}
{"id": "8717", "revid": "259", "url": "https://zh-yue.wikipedia.org/wiki?curid=8717", "title": "整蠱專家", "text": "《整蠱專家》（Tricky Brains）係喺1991年出嘅香港電影之一，係香港導演王晶嘅搞笑作品。\n電影資料.\n背景及簡介.\n故事係喺現代嘅城市裏面發生，係講兩個後生仔因為整蠱嘅錯誤變成兄弟嘅故事。\n劇情大綱.\n故事開始時見到有個男人阿朱生推開一度寫住「整蠱專家」嘅門，點知佢有眼不識泰山唔知原來入面睇緊報紙嘅後生仔就係自稱玉樹臨風嘅整蠱專家－－古晶，卒之俾古晶大肆整蠱，重將個朱生連人帶馬桶彈咗出屋外商場，搞到黐咗線；原來朱生本來想嚟搵古晶整蠱佢老婆朱太，搞到黐線之後咁離婚都唔使分身家，點知俾佢老婆捷足先登搵咗古晶，顯示出整蠱嘅實力並非浪得虛名。\n一間企業嘅其中一個辦公室入面，今日有班警察喺度搜職員嘅身，因為有個女職員懷疑俾人偷咗隻鑽石戒指，所以分開咗男同女兩邊排隊。車文杰返到嚟，照樣俾人叫咗去排隊，而搜女仔嗰邊已經搜晒，所以個女警就叫車文杰過去搜女仔身嘅房度進行搜身，阿杰俾女警搜身搞到好唔自然，點不知個女警忽然拉低件衫露晒胸咁嚟勾引佢，嚇到佢即刻縮埋牆角唔知點算，呢個時候，成班職員噴晒花條掟晒花紙碎咁一湧而入，原來成班人夾埋嚟整蠱阿杰嚟賀佢新升職做副經理，同佢一齊做嘢嘅老豆車親仁重開香檳嚟戥個仔高興。\n阿杰同事沙漠超話策劃呢場整蠱騷嘅係一向多計嘅女同事BANANA，叫阿杰小心一不離二；轉個頭BANANA介紹咗個新女同事樂兒（Selina）畀阿杰，阿杰以為樂兒又係整蠱嘅一部份，所以對樂兒反整蠱將佢大肆奚落，搞到樂兒扯晒火咁走咗；後來阿杰知道咗原來係誤會，就追出去解釋，經過一番嘅唇舌之後阿杰終於氹得美人歸，跟住重拍埋拖。\n有一日阿杰同樂兒經過一幅櫥窗，見到上面噴咗「I♥U」三個符號，樂兒諗起識咗阿杰咁耐都冇聽佢講過呢幾個字，唔知阿杰係咪真心鍾意佢，於是要阿杰讀出嚟，點知阿杰都係冇講到。第二日，樂兒拍完拖之後，就使走阿杰話要同佢老友BANANA行街，兩個女仔一轉出街角就一齊走咗入架勞斯萊斯名貴房車入面－－－原來樂兒就係車文杰個老細程運濤嘅女程樂兒，佢喺美國讀完書返香港，佢借加入老豆間公司幫手為名，實則係想搵個男朋友解吓悶；不過樂兒真係鍾意咗阿杰，但係唔知阿杰個心係點，怕揭穿真相之後阿杰受唔住而會同佢分開。\n其實樂兒已經有個男朋友叫金默基，佢係程運濤程老先生嘅得力助手，為人妒忌、陰濕；當佢知道咗樂兒想疏遠佢去同阿杰拍拖，就喺程老先生面前猛打小報告大數阿杰，不過程老先生為人豁達，覺得阿杰係一個有為嘅後生仔，就不置可否繼續默許樂兒同阿杰一齊。默基見講是非起唔到作用，於是實行下一步嘅計劃。\n一日，阿杰個老豆車親仁喺屋企煮煮吓飯，突然佢嘅其中一個前度情人嚟到，講出原來以前同佢一夜情有咗嘅BB並冇落到，喺大陸生咗出嚟由家姐養育成人；因為近排攞咗單程証可以落嚟香港住，所以希望車親仁可以認返佢同埋照顧佢。舊情人帶車親仁去到一個破爛嘅單位，見車文晶未返嚟就暱埋喺布簾後面等；阿晶返嚟之後，車親仁觀察到阿晶嘅小動作似足晒佢，而且又係好鍾意食臭豆腐同埋食得好辣，於是走出嚟相認，跟住就帶咗阿晶返屋企。阿杰無端端多個細佬覺得奇怪，於是提議佢老豆詐家依攞阿晶少少血嚟試吓滴血認親，點知車親仁同阿晶兩滴血居然撈得埋，於是阿杰亦相信阿晶確係佢親細佬。\n阿杰幫阿晶喺公司搵到份信差，不過第一日返工就俾沙漠超整蠱點咗佢入女廁，原來出名撐雞嘅BANANA喺裏面化緊粧，佢見到阿晶走咗入嚟女廁就起勢鬧，點知倒轉俾阿晶用計仔呃佢入去男廁，化解咗沙漠超嘅整蠱。冇幾耐沙漠超見到全公司最霸氣最惡嘅女主任大白鯊入咗女廁，就借故話冇廁紙叫阿晶再入女廁一次，跟住開盤口同同事賭阿晶會幾耐出返嚟，如果安全冇事出嚟就一賠一百；阿晶入到去女廁即刻俾大白鯊揪住喊打，於是阿晶就即刻借勢撞埋牆之後扮死，大白鯊以為自己錯手殺咗人，於是扮到好鎮定咁行返出廁所當冇事；阿晶又化解咗一次整蠱，施施然咁行返出女廁，而車親仁就因為落注賭阿晶安全冇事而贏大錢。\n中午，阿杰約咗樂兒同BANANA去餐廳食晏晝飯，BANANA見到阿晶都喺度，諗返起俾佢整返轉頭就好唔高興；席間阿杰同樂兒出咗去買嘢，剩低阿晶同BANANA，點知阿晶繼續整蠱BANANA，又話自己有愛滋病，又作勢要咬阿BANANA，嚇到BANANA喊晒走都走唔切，後尾去廁所重遇到爆水喉搞到變落湯雞。夜晚阿杰返到屋企，見到阿晶同老豆喺度做大戲，於是加入唱埋一份，要阿晶第二日襯BANANA生日上去佢屋企道歉。\n阿杰同樂兒喺BANANA屋企同佢慶祝生日，着到靚一靚嘅BANANA收到束一百二十八枝嘅玫瑰，覺得身在美國嘅男朋友Julian好細心好溫馨；門鐘突然響起，BANANA以滿心以為Julian會突然出現畀個驚喜自己，點知企喺門外面嘅原來係成身污泥嘅阿晶；冇幾耐電話響，Julian喺電話入面話因為喺美國識咗個新女朋友，而且就快要結婚，想同BANANA分手；差啲陷入崩潰嘅BANANA一個人走咗入熄晒燈嘅房度一邊喊一邊自言自語，點知突然發現有個人影喺間房度，原來阿晶喺度換緊衫，而且重講出咗束玫瑰其實係阿晶送嘅，因為用晒啲錢買花，所以冇錢搭車搞到行路嚟時跌咗落泥氹，BANANA聽到之後大為感動，兩人就冰釋前嫌。後嚟一行四人去到的士高散心，阿晶為咗氹BANANA開心，就去整蠱個光頭惡霸，後嚟車親仁又嚟加入玩埋一份，點知人哋人多勢眾，最終三父子俾人打咗一身。程老先生同金默基去到警局接返個女，同埋保釋車氏幾父子，金默基就乘機加鹽加醋話阿杰係黑社會唔係好人，不過程老先生仍然相信阿杰。\n阿杰見阿晶唔嗲唔吊就勸佢正正經經上進，阿晶覺得要學阿杰咁一本正經唔難，反而認為阿杰學唔到佢嘅放浪不羈，於是兩人決定一人扮對方一日，睇吓邊個先至有真本事。開始嘅呢一日，阿晶預先倒咗啲痕粉落阿杰條底褲度，跟住阿杰就着阿晶啲衫褲一齊爛撻撻咁出街；去到戲院大堂，阿杰痕癢開始發作，於是就暱埋一邊係咁抓係咁抓，點知呢個時候金默基帶咗樂兒嚟戲院諗住睇戲，阿杰嚇到擰歪面扮睇唔到，最後有驚無險，樂兒一路都認唔出係佢；入到戲院坐定，阿晶將一早喺藥房買嘅催情春藥淫賤不能移混喺汽水入面畀阿杰飲，搞到阿杰即時慶烚烚唔知點算，終於頂唔順彈起身，借勢對住樂兒當眾大聲表白，重反過嚟指金默基勾義嫂，搞到金默基喺戲院俾人打咗一身。呢個時候阿晶發覺，阿杰實在係一個冇乜機心嘅人，要整蠱到佢雞毛鴨血唔係咁易。\n到咗第二日，阿晶着晒西裝扮佢阿哥，兩個人一齊返工。今日公司約咗日本個大客嚟簽十幾億生意嘅合同，點知臨開會前阿杰同程老先生飲咗阿晶暗中落咗藥嘅咖啡，搞到一齊去廁所，而金默基為配合阿晶亦都扮肚痛去埋一份，剩低阿晶去見幾個日本人。阿晶喺日本商人面前係咁抬高價錢，重使用埋暴力，搞到個日本人焗住簽咗份不平等條約；程老先生返嚟見到咁嘅場面直頭嬲到上心口，即時炒咗阿杰同阿晶，而車親仁因為覺得自己教子無方，冇顏面賺埋嗰份退休金，唯有亦請辭一齊唔撈。\n阿晶完成咗金默基嘅委託，於是返車家執包袱諗住走人，忽然阿杰同車老豆古古惑惑咁敲佢房門睇佢瞓未，佢以為事情已經敗露兩仔爺想搵佢尋仇，於是立住兩支羽毛球拍暱入被竇度詐瞓睇吓佢哋想搞乜。夜深人靜，兩個人影加埋一支閃閃令嘅尖刀，慢慢咁潛咗入阿晶間房度，燈一開，阿杰同老豆對住阿晶大唱生日歌，車老豆手上重拎住個生日蛋糕，原來佢哋查到今日係阿晶生日，所以特登畀個驚喜佢；於是呢一晚，三仔爺又掟蛋糕又隊啤，最後三個都醉晒攤晒落床。天重未光，但係地方已經收拾乾淨，床上只係剩返乾乾淨淨瞓到好香甜嘅車親仁同車文杰。\n第二日，阿晶打電話去程氏集團搵金默基收埋啲尾數，點知咁啱BANANA撳錯咗條內線偷聽到佢哋對話。BANANA拎住支疊球棍，跟據金默基喺電話講嘅地址去到整蠱專家嘅辦公室，一推門就見到阿晶（古晶）走出嚟，於是係咁揮棍要打佢，不過打極都打唔到，搞到喘晒氣。阿晶氣定神閒咁解釋事情已經完結，唔會再搞車氏父子，但係BANANA想阿晶搵返車氏父子解釋同埋對付返金默基，不過阿晶話整蠱秘訣規定整咗人之後係唔可以返轉頭，若然違反毒誓就遭到可怕懲罰；經過討價還價之後，BANANA最後都說服到阿晶幫手。\nBANANA同阿晶嚟到車宅，車親仁知道原來呢個親生仔係假嘅就好失望，不過亦都知道大家各為其主，所以亦都唔怪阿晶，但係要將件事解釋畀阿杰聽就好有困難，因為阿杰份人好硬頸，怕唔會原諒阿晶。阿杰搵唔到阿晶就返嚟屋企，見出面行雷閃電就好擔心，車親仁襯機會就同佢講咗成件事嘅真相，阿杰聽完就發晒脾氣，重覺得老豆同阿晶夾埋嚟整蠱佢，於是走咗落街，咁啱樂兒企喺樓下，重有架勞斯萊斯喺側邊等，呢個時候阿杰終於知道原來樂兒就係老細個女，再一次嘅打擊搞到阿杰跌咗入萬丈谷底，一嬲之下走咗去。\n呢一日，整蠱專家個招牌旁邊多咗塊好大嘅牌匾，上面寫住「整蠱之霸」，阿晶以為係FANS送嚟嘅禮物，原來有個同行叫整蠱之霸正正喺佢隔離開咗間舖；兩個人見面過咗兩招之後，金默基出現，原來佢搵咗整蠱之霸幫手，想令到車文杰冇得翻身，可以順利同樂兒訂婚。\n車親仁同阿晶終於喺酒吧度勸掂阿杰，同佢去樂兒個訂婚PARTY度搵樂兒重修舊好。\n呢一晚程家大宅衣香鬢影，而金默基亦聯同整蠱之霸佈好天羅地網，要阻止車文杰入場，但係車氏三人最終都成功咁混入程宅；默基見到阿杰同扮咗女人嘅老豆喺舞池度大跳勁舞，於是叫整蠱之霸出動；兩個整蠱界人物經過一輪互相鬥法，各出奇謀之後，阿晶終於得到最後勝利，而阿杰就成功奪得美人歸，重得到程老先生許可同樂兒結緍。\n喺宴會嘅後花園，阿晶引見咗佢阿媽曼玉畀車親仁認識，點知兩個人一見面就窒咗一吓；原來曼玉又係車親仁嘅舊情人，而且又喺一夜情之後生咗個仔，呢個仔就係…\n故事喺一聲「爸爸」之下結束。"}
{"id": "8718", "revid": "200717", "url": "https://zh-yue.wikipedia.org/wiki?curid=8718", "title": "噬魂師", "text": "噬魂師（SOUL EATER）係由大久保篤創作嘅日本漫畫作品。由2004年開始連載喺Square Enix出版嘅「月刊少年GanGan」，本來只係3個刊登喺03年夏季號、秋季號「GanGan POWERD」同04年1月號「月刊少年GanGan WING」嘅短編作品，呢啲都收錄喺單行本第1集，實際上嘅第1回係04年6月號「月刊少年GanGan」刊載嘅「補習（前篇）」。\n故事.\n舞台為死神武器工匠專門學校，俗稱「死武專」。\n故事以「工匠」瑪嘉同「武器」SOUL EATER為主軸展開。呢間學校係專門培育「工匠」同「武器」，要「武器」收集99個快變成鬼神之卵同1個魔女嘅靈魂，「武器」就會變成死神大人專用嘅武器「Death Scythe」。\n「工匠」同「武器」.\n「工匠」同「武器」係一對嘅，「工匠」同「武器」嘅靈魂波長配合會令到戰鬥力提高。「工匠」參與實戰，「武器」則會變化成自己擅長形態嘅武器支援「工匠」。「武器」可以控制同支援「工匠」靈魂波長嘅增強。「工匠」就擁有探測靈魂種類同位置。\n人物.\n人物嘅配音係根據廣播劇CD嘅配音\n廣播劇CD.\n噬魂師 Vol.1 特別社會課參觀 2005年8月 發售"}
{"id": "8720", "revid": "527", "url": "https://zh-yue.wikipedia.org/wiki?curid=8720", "title": "整蠱專家 (電影)", "text": ""}
{"id": "8726", "revid": "219066", "url": "https://zh-yue.wikipedia.org/wiki?curid=8726", "title": "盧武鉉", "text": "盧武鉉（；韓文：，）係大韓民國第16任總統。\n1988年盧武鉉俾金永三邀請入政治，任第13，14任韓國國會議員，1990年同金永三脫離政治聯繫自立。盧武鉉喺2002年12月19號嘅總統選舉入面擊敗韓國國家黨嘅李會昌，2003年2月25號正式上任，一路做到2008年2月25號。\n2009年5月23號，佢喺鄉下─慶尚南道金海市峰下村私宅後山跳崖自殺，頭部重傷，送去釜山大學附屬醫院急救後救唔返，終年62歲。"}
{"id": "8728", "revid": "147341", "url": "https://zh-yue.wikipedia.org/wiki?curid=8728", "title": "99", "text": "99係98同100之間嘅自然數。"}
{"id": "8729", "revid": "227654", "url": "https://zh-yue.wikipedia.org/wiki?curid=8729", "title": "100", "text": "100，係99同101之間嘅自然數。用指數記數法記係1×10²。\n唐字.\n通常寫成一百，單字百；對應之防偽寫法分別為壹佰及佰。"}
{"id": "8730", "revid": "1634605", "url": "https://zh-yue.wikipedia.org/wiki?curid=8730", "title": "101", "text": "101係100同102之間嘅自然數，亦係個質數。唐字寫成一百零一。\n唐字.\n唐字可以寫成一百零一。若果要避免以後俾人簒改或者睇唔清，會用大寫壹佰零壹。 \n數學性質.\n101 係："}
{"id": "8731", "revid": "227654", "url": "https://zh-yue.wikipedia.org/wiki?curid=8731", "title": "102", "text": "102係101同103之間嘅自然數。\n科學.\n102係錒系元素鍩嘅原子序數。"}
{"id": "8732", "revid": "227654", "url": "https://zh-yue.wikipedia.org/wiki?curid=8732", "title": "103", "text": "103係102同104之間嘅自然數。"}
{"id": "8733", "revid": "227654", "url": "https://zh-yue.wikipedia.org/wiki?curid=8733", "title": "104", "text": "104係103同105之間嘅自然數。"}
{"id": "8734", "revid": "227654", "url": "https://zh-yue.wikipedia.org/wiki?curid=8734", "title": "105", "text": "105係104同106之間嘅自然數。"}
{"id": "8735", "revid": "227654", "url": "https://zh-yue.wikipedia.org/wiki?curid=8735", "title": "106", "text": "106係105同107之間嘅自然數。"}
{"id": "8736", "revid": "227654", "url": "https://zh-yue.wikipedia.org/wiki?curid=8736", "title": "107", "text": "107係106同108之間嘅自然數。"}
{"id": "8737", "revid": "227654", "url": "https://zh-yue.wikipedia.org/wiki?curid=8737", "title": "108", "text": "108係107同109之間嘅自然數。"}
{"id": "8738", "revid": "227654", "url": "https://zh-yue.wikipedia.org/wiki?curid=8738", "title": "109", "text": "109係108同110之間嘅自然數。"}
{"id": "8739", "revid": "82608", "url": "https://zh-yue.wikipedia.org/wiki?curid=8739", "title": "110", "text": "110係同之間嘅自然數。"}
{"id": "8740", "revid": "227654", "url": "https://zh-yue.wikipedia.org/wiki?curid=8740", "title": "111", "text": "111係110同112之間嘅自然數。"}
{"id": "8741", "revid": "227654", "url": "https://zh-yue.wikipedia.org/wiki?curid=8741", "title": "112", "text": "112係111同113之間嘅自然數。\n佢係一個雙數。"}
{"id": "8742", "revid": "13", "url": "https://zh-yue.wikipedia.org/wiki?curid=8742", "title": "中華民國國歌", "text": "中華民國國歌係中華民國嘅國歌，原本係國民黨嘅歌，歌詞係孫文喺1924年黃埔軍校開學嘅訓言，程懋筠作歌譜。\n中華民國嘅國歌自1912年建國以來共有4個版本；而家用嘅版本喺1937年定，又因為歌詞第一句係「三民主義」，有時又被稱係「三民主義歌」，以區別過往嘅中華民國國歌。首歌先有詞而後有曲。歌詞又名「黃埔軍官學校訓詞」或「總理訓詞」，係中國國民黨總理孫中山喺1924年6月16號舉行嘅陸軍軍官學校（黃埔軍校）開學典禮上，對該校師生發表嘅訓詞；1928年底，當時已透過國民革命軍北伐統一全國嘅中國國民黨決定將總理訓詞定為黨歌、並對外徵求曲譜，最終由程懋筠嘅作品獲選。國民政府喺1930年決議先以「中國國民黨黨歌」代為國歌，之後對外徵求創作，但都定為「從缺」，國民黨黨歌喺1937年正式定為國歌，沿用至今。\n歌詞.\n中華民國國歌嘅歌詞係：\n歌詞係文言。例如，「咨」係而家唔用嘅感嘆詞。「爾」＝「你（哋）」；「夙」＝「朝頭早」；「匪」＝「唔好」；「矢」通「誓」。歌詞本身亦係韻文，屬四言韻文，喺漢朝始現。\n譯成廣東話：\n&lt;poem&gt;\n 三民主義，\n 我哋同人嘅宗旨；\n 用嚟建民國，\n 用嚟促進大同。\n 啊！你哋各位志士，\n 要做人民嘅前鋒；\n 早晚都唔偷懶，\n 遵從三民主義。\n 立誓勤勇，\n 一定要信，　一定要忠;\n 一心一德，\n 貫徹始終。\n&lt;/poem&gt;"}
{"id": "8745", "revid": "1284635", "url": "https://zh-yue.wikipedia.org/wiki?curid=8745", "title": "錢納利", "text": "錢納利（，）係英國畫師，不過佢大半生都響亞洲生活，尤其係印度同華南。\n名.\n錢納利係氏，名佐治。唐人稱佢錢納利。\n生平.\n錢納利響倫敦出世同訓練畫畫。1802年響愛爾蘭已經係出名嘅人像畫家。佢響一七九九年四月十九號響都柏林娶佢老婆馬利安（Marianne）。佢後尾唔鍾意佢老婆，覺得佢醜怪。錢納利老竇有幾條船，而佢阿哥威廉以前有今日基維爾公園（Gilwell）塊地。\n錢納利好大使，所以佢爭人好多錢要走佬。一八零二年坐隻叫基維爾（Gilwell）嘅船去咗印度。佢響嗰度重新做畫家，畫咗唔少當地風情。不過佢一八二五年又要避債，去咗中國。從此就留咗響華南。佢敎林官（關喬昌）畫西洋人像畫，而林官之後都係有啲名氣嘅醫學人像畫家，因為林官畫路同佢太近，變咗同佢爭生意，所以佢後尾就唔鍾意林官。佢響華南嘅時間，成日來回珠江三角洲，主要響澳門同廣州。英國佔有香港之後，佢就去咗香港。不過當時香港環境唔係咁好，佢病咗，又返返去澳門。一八五二年就死咗。佢葬響澳門舊基督敎墳場。\n畫作.\n佢嘅畫除咗有藝術價值之外，亦都好有歷史價值，因為佢係十九世紀前中期，響華南唯一一位西洋畫家。佢畫低咗嗰時珠江三角洲嘅平民風景。錢納利亦都留低唔少用來畫畫嘅速寫。佢學咗佢阿爺嘅速記，而佢響佢速寫加上面加上速記做解釋。\n而家，澳門藝術博物館收藏咗一部份錢納利嘅作品。\n紀念.\n香港上海滙豐銀行因為早期有香港之利，有好多錢納利嘅作品。銀行響二零零五年六月六號到八月廿九號就同香港歷史博物館以以及香港藝術館一齊搞個作品展覽。\n葡治澳門政府後期將錢納利寓所嗰條街叫做千年利街（Rua de George Chinnery）。另外，政府亦響一九八二年響故居牆上面加塊紀念牌，不過無幾耐跟埋間屋拆埋。"}
{"id": "8751", "revid": "225296", "url": "https://zh-yue.wikipedia.org/wiki?curid=8751", "title": "關喬昌", "text": "關喬昌（），號林官（Lam Qua），亦寫啉呱，係大清受過西洋畫訓練嘅畫師，來自廣東。佢亦係第一位華人人像畫家響西方展覽，響醫學醫都好出名。佢響廣州十三行度有畫室。\n1820年代，佢同錢納利拜師學畫。錢納利係當時第一位英國畫家住響中國。林官之後就慢慢出名，尤其係西洋人像畫。錢納利亦都同佢同佢細路庭官，即係關聯昌，畫咗幅畫。不過到最後，錢納利同林官反面，因為林官賣畫平過佢，同佢搶生意。\n1836年到1855年之間，林官同醫生Peter Parker畫病人畫。林官畫咗好多腫瘤同畸型病態。響耶魯大學醫學圖畫館，就有好多佢呢系列嘅作品。"}
{"id": "8753", "revid": "14", "url": "https://zh-yue.wikipedia.org/wiki?curid=8753", "title": "天下無賊 (電影)", "text": ""}
{"id": "8754", "revid": "1059612", "url": "https://zh-yue.wikipedia.org/wiki?curid=8754", "title": "中國功夫", "text": "中國功夫，又叫中國武術，簡稱國術，係中國打功夫嘅方式，有好悠久嘅歷史文化背景，發展出唔同嘅流派。"}
{"id": "8755", "revid": "195459", "url": "https://zh-yue.wikipedia.org/wiki?curid=8755", "title": "武功", "text": "武功（）或者功夫（，）通常指緊中國武術，分別稱為武術同拳法。喺中國，佢係指需要耐心，精力同時間先完成到嘅。功夫本嚟可以指通過努力做嘢同實踐而得到嘅任何技能，而唔一定係武術。"}
{"id": "8756", "revid": "70546", "url": "https://zh-yue.wikipedia.org/wiki?curid=8756", "title": "雜誌", "text": "雜誌係定期出版嘅刊物，有好多唔同嘅文章。雜誌主要靠賣告白或者讀者畀錢買來維持。"}
{"id": "8760", "revid": "15404", "url": "https://zh-yue.wikipedia.org/wiki?curid=8760", "title": "偷天情緣", "text": "《偷天情緣》（Groundhog Day）係美國哥倫比亞公司喺1993年出品嘅英語電影之一，屬於奇幻式嘅愛情喜劇。\n電影資料.\n制作.\n出品機構：\n導演：Harold Ramis\n編劇：Danny Rubin\n主演：標．梅利（Bill Murray）、安迪．麥杜維（Andie Macdowell）、基斯．伊利渥（Chris Elliott）……等。\n簡介.\n劇情講述一個乞人憎嘅電視天氣報導員，因一次去到第二個地方採訪時發生嘅奇遇，令到佢嘅人生觀點從此完全改變。\n劇情大綱.\n有一個叫做菲爾（Phil）嘅電視天氣報導員，佢為人自私自大，成日覺得自己懷才不遇，而且又口不擇言，所以佢身邊嘅人都覺得佢好乞人憎。\n有一次佢被派去賓夕凡尼亞州（Pennsylvania）嘅一個小鎮普蘇塔尼（Punxsutawney）採訪土撥鼠節；呢個鎮有個習俗，就係每年二月二日冬天就嚟過嘅時候，鎮民都會喺呢日聚集埋一齊，睇吓一隻又係叫做菲爾（Phil）嘅土撥鼠會唔會出嚟「講嘢」，如果佢會叫，即係冬天好快過去，而春暖將會降臨，相反如果佢唔叫，即係冷天可能重會持續一段時間。報導員菲爾聯同美麗女導演麗塔（Rita）同埋攝影師拉利（Larry）三個人一齊嚟到呢個小鎮，喺菲爾下塌一間旅館之後，佢嘅奇幻旅程就正式開始。\n第二日，即係二月二日土撥鼠節嘅正日。呢一朝早，菲爾床頭嘅收音機鬧鐘準時六點響起，輕鬆嘅民謠帶住菲爾去梳洗換衫，然後開始一日嘅工作；當菲爾同女導演三人做晒嘢之後就諗住走，點知因為天氣報告話外圍天氣開始變壞，離開普蘇塔尼嘅路已經俾大雪封咗，於是菲爾就被迫要留多一晚。到第二朝瞓醒，個鬧鐘搭正六點響起，而收音機裏面亦響起同一首民謠，菲爾發現電台主持講嘅嘢同前一日一樣，佢以為電台播返前一日嘅錄音帶，不過佢都覺得奇怪，於是伸個頭望出窗口，見到又有人流向住土撥鼠節嘅會場進發。佢出門口之後，所遇到嘅人同埋事都曾經發生過，土撥鼠節個會場又係有好多人；菲爾見到女導演同攝影師，點知佢哋又係講返同一樣嘅開場白，菲爾喺報導緊嘅時候越諗越亂，於是劈低支咪走咗……自此之後，菲爾週而復始咁過住同一日，一到六點就紥醒，一樣都係土撥鼠節，而佢跟本唔知點先可以脫離。有一個土撥鼠節，菲爾終於發咗癲，於是諗盡方法尋死，但係佢呢頭死，嗰頭紥醒又係朝頭早六點鬧鐘響起嘅時候，又係播住同一首民謠，又係土撥鼠節。\n期間菲爾有啲鍾意美麗女導演麗塔，於是發奇想，想喺一日之內令女導演對自己改觀，搵機會同佢上床；喺每一日都係同一日嘅情形之下，菲爾利用無限嘅時間一啲啲咁去了解麗塔，但係始終都冇辦法取得麗塔嘅完全信任，就算有一次麗塔俾菲爾說服陪佢喺間房度等天光，到第二朝床上一樣剩返菲爾一個，一樣係回復返土撥鼠節。最後菲爾明白到，與其冇方法要人鍾意自己，不如令自己嘅每一個同一日都過得充實同埋有意義，等到萬一可以脫離框框會有個新嘅未來，於是佢利用無限嘅時間去學咗好多唔同嘅手藝同自己增值，同埋因為佢已經好熟咁知道每日喺邊度會有咩事發生，佢亦會積極咁週圍去幫嗰啲要人幫嘅人；不過當中都有個小遺憾，就係佢唔可以阻止其他人生命嘅終結。\n喺某一個土撥鼠節，菲爾感動人心嘅現場報導，令到在場所有專注聽佢講嘢嘅人都大拍手掌；而喺呢日嘅夜晚，麗塔去到鎮上開早春慶祝會嘅社區會堂，只見到菲爾喺舞檯度彈住一手輕快兼且熟練嘅鋼琴，之後人人都爭住向佢打招呼，成為咗席上最閃耀嘅人；原來一日嚟佢幫過幾個女人架車換呔，所以幾個女人都走埋嚟多謝佢；佢幫過一個食嘢啃親嘅肥佬吐返粒核出嚟，於是兩公婆又走嚟多謝佢；佢鼓勵咗一對心大心細想結婚但又唔放心嘅情人，於是呢對準新人又嚟多謝佢……。到到慶祝會嘅壓軸環節，就係由鎮上面嘅女人出錢競投王老五共度良宵嘅慈善項目，菲爾一上檯就個個爭住開價要投佢，而麗塔唔知點解之下就傾盡成副身家競投，終於俾佢投到菲爾。\n兩個人離開咗社區會堂，菲爾用好紳士嘅態度去對待麗塔，陪佢傾計，重喺條街度整咗個好靚嘅冰雕頭像送畀佢，令到麗塔大為感動，重接受咗菲爾嘅示愛，不過菲爾只係發乎情止乎禮，冇再進一步向麗塔要求；當晚麗塔去到菲爾嘅宿舍，兩個人喺張床度傾傾吓大家就瞓著咗……\n六點鐘，收音機鬧鐘又再響起，菲爾慢慢掰開雙眼，心諗又要預備土撥鼠節嘅一日，點知一隻懶洋洋嘅手打橫撳熄咗個鬧鐘，菲爾唔敢相信自己眼睛，但係呢隻手已經暖暖咁抱住菲爾，手嘅主人就係麗塔；菲爾彈起身伸個頭望出窗，見到出面陽光襯住一片白濛濛嘅雪地，街上面亦靜英英咁冇晒湧去睇熱鬧嘅人……菲爾已經跳出時間嘅循環，土撥鼠節終於過去！\n菲爾嘅人生觀完全改變，而有情人亦都終成眷屬。"}
{"id": "8764", "revid": "259", "url": "https://zh-yue.wikipedia.org/wiki?curid=8764", "title": "義氣", "text": "義氣係人格特徵，指朋友間重情義、守信，助人於難等，意思類似「夠朋友」，或英文諺語\"A friend in need is a friend indeed\"，係港產片同武俠小說，特別係幫會片中常見主題。"}
{"id": "8766", "revid": "1590677", "url": "https://zh-yue.wikipedia.org/wiki?curid=8766", "title": "胡錦濤", "text": "胡錦濤（，）係舊時中國共產黨同中華人民共和國嘅阿頭。佢分別喺2002年、2003年、2004年同2005年接替江澤民做中國共產黨中央委員會總書記、中華人民共和國主席、中共中央軍委主席同國家中央軍委主席。喺2012年11月中共十八大結束之後，胡錦濤辭咗總書記同軍委主席（裸退），傳位畀習近平。\n評價.\n美國雜誌《大觀》認為以胡錦濤為首嘅中國共產黨領導層控制輿論同強行鎮壓被中共官方所認定嘅邪教組織，喺2005年嘅十大獨裁者排名欄目中，將胡錦濤列第四名，2006年降至第六，其後數年都排頭十名。無國界記者指責胡錦濤以「和諧社會」為藉口阻止中國出現自由媒體，將胡錦濤列入「新聞自由掠奪者」名單。2012年，無國界記者報導，胡錦濤下令囚禁68名網民同30名記者，係囚禁新聞自由捍衛者最多嘅領導人之一。"}
{"id": "8772", "revid": "120591", "url": "https://zh-yue.wikipedia.org/wiki?curid=8772", "title": "保安族", "text": "保安族（；中國標準羅馬字：Bonan，字母代碼：BN，數字代碼：47）係中國一個少數民族，主要聚居係甘肅省積石山保安族東鄉族撒拉族自治縣。少數散居於甘肅臨夏回族自治州同青海省循化縣。保安族目前約有1.65萬人。\n保安族信回教10個民族中，人數最少一放。\n保安族語言係保安語，屬於阿爾泰語系蒙古語族，通用漢語作為交往工具。\n主要分佈在甘肅積石山保安族撒拉族東鄉族自治縣(1981年成立)大河家和劉集兩個鄉。保安族祖先係元朝、明朝(13-17世紀)在青海同仁附近駐墾的蒙古人，主要信回敎，到明朝時建立保安城而得名。\n保安族一直實行土葬、速葬，儀式簡單。\n文化方面保安族書面文學幾乎是空白，口頭文學十分豐富，包括『花兒』、號子、小調等，擅長絲竹樂。\n腰刀「保安刀」，製作技藝高超，精緻美觀，種類繁多，是保安族特有的手工藝品。\n保安族名字來自明朝時在青海省設立的保安營。明朝萬曆年間，曾在青海省同仁縣境內設置了保安營，修建保安城，隸屬河州衛。經過歷史變遷，1950年按照族民的願望被命名為保安族。大多數族民是農民，少數從事畜牧業或手工業。"}
{"id": "8773", "revid": "82608", "url": "https://zh-yue.wikipedia.org/wiki?curid=8773", "title": "抗日戰爭 (搞清楚)", "text": "抗日戰爭（；有時簡稱），狹義上係指第二次世界大戰嗰陣中國抵抗日本侵略嘅戰爭，國際上為咗區別中日甲午戰爭（第一次中日戰爭）而將呢次戰爭稱為「第二次中日戰爭」；廣義上係指「二戰」期間東亞、東南亞各地抵抗日本入侵嘅戰爭；由於日本入侵東亞、東南亞各國，戰火蔓延至南亞同埋太平洋地區，日本稱之為大東亞戰爭。\n以下係「二戰」期間各地嘅抗日戰爭："}
{"id": "8774", "revid": "259", "url": "https://zh-yue.wikipedia.org/wiki?curid=8774", "title": "新石器時代", "text": "（或者）喺考古學上係石器時代嘅最後一個階段。以磨製石器為主，大概喺1萬年前開始，結束時間距離依家有2000幾至5000幾年不等。\n就喺呢個時代，人類開始從事農業同埋畜牧，將植物嘅果實加以栽種，並將野生動物馴服咗攞嚟食。人類唔再剩係依賴大自然提供食物，因此食物來源變得穩定。同時農業同畜牧嘅經營亦令人類由逐水草而居變為定居落嚟，慳返更多時間同精力，而人類亦已經能夠製作陶器、紡織。喺咁嘅基礎上，人類生活得到更進一步改善，開始關注文化事業嘅發展，令人類開始出現文明。喺中國，呢個時代出現咗仰韶文化、河姆渡文化同埋細石器文化等文明。\n喺新石器時代完咗之後，人類開始進入青銅器時代。"}
{"id": "8783", "revid": "1776348", "url": "https://zh-yue.wikipedia.org/wiki?curid=8783", "title": "散氏盤", "text": "散氏盤，係中國西周晚期一件青銅器。因為有重要歷史價值，同大盂鼎、毛公鼎、虢季子白盤合稱「晚清四大國寶」。散氏盤又叫做散盤，因為上面銘講散氏而名。同樣原因，又叫夨人盤。\n外表.\n盤高有20厘米，直徑50厘米，上面有十九行口文，一共三百五七隻字。盤邊盤底有夔紋，用三隻浮雕獸首間開，高圈足上面有獸面紋。銘文字同字之有暗直線界開。盤本來係裝水，不過呢度盤最後就變咗做散國宗器。\n銘文.\n銘文講散國同夨國爭土地，夨人過散國境搶嘢，咁散人就搵周王告狀。周王要夨人賠田地畀散人。而且要立約承諾唔會再犯，否則就罰金同其他個斷交。周王派埋史正仲農來，睇住兩邊官員劃好界，將張圖交畀兩做證。咁散人唔放心，就將呢件事寫響個盤上面做證。\n流傳.\n根據清朝中葉張廷濟《清儀閣題跋》同埋陳介祺《簠齋積古金文》等資料，散氏盤係喺清聖祖康熙年間出土，地點係陝西鳳翔。發現地點係散國範圍之內，即係大散關同大散嶺嘅東面。喺1809年（清仁宗50歲大壽嗰一年），由江南鹽運使阿林保進貢畀皇帝，之後一直響紫禁城。1949年就移到去臺灣，家下同毛公鼎、宗周鐘一齊留響臺北國立故宮博物院。\n藝術.\n有人叫銘文就草篆，有鐘鼎文凝重，又有草書流暢。書體係金文入門學習對象。"}
{"id": "8784", "revid": "14", "url": "https://zh-yue.wikipedia.org/wiki?curid=8784", "title": "散盤", "text": ""}
{"id": "8785", "revid": "14", "url": "https://zh-yue.wikipedia.org/wiki?curid=8785", "title": "夨人盤", "text": ""}
{"id": "8790", "revid": "70546", "url": "https://zh-yue.wikipedia.org/wiki?curid=8790", "title": "周衛慧", "text": "周衛慧 （1973出世），或者淨係叫衛慧，係一位中國作家，響寧波出世。佢本2000年出版嘅小說《上海寶貝》畀內地列為禁書，話本書太不雅。佢2005年近作《我的禪》亦都要檢查過，改過，改埋標題先至畀出版。\n佢成日同大過佢少少嘅綿綿拉上關係，合稱\"新一代\"。"}
{"id": "8792", "revid": "842351", "url": "https://zh-yue.wikipedia.org/wiki?curid=8792", "title": "113", "text": "113係112同114之間嘅自然數。"}
{"id": "8793", "revid": "227654", "url": "https://zh-yue.wikipedia.org/wiki?curid=8793", "title": "114", "text": "114係113同115之間嘅自然數。"}
{"id": "8794", "revid": "227654", "url": "https://zh-yue.wikipedia.org/wiki?curid=8794", "title": "115", "text": "115係114同116之間嘅自然數。"}
{"id": "8795", "revid": "227654", "url": "https://zh-yue.wikipedia.org/wiki?curid=8795", "title": "116", "text": "116係115同117之間嘅自然數。"}
{"id": "8796", "revid": "227654", "url": "https://zh-yue.wikipedia.org/wiki?curid=8796", "title": "117", "text": "117係116同118之間嘅自然數。"}
{"id": "8797", "revid": "227654", "url": "https://zh-yue.wikipedia.org/wiki?curid=8797", "title": "118", "text": "118係117同119之間嘅自然數。"}
{"id": "8798", "revid": "227654", "url": "https://zh-yue.wikipedia.org/wiki?curid=8798", "title": "119", "text": "119係118同120之間嘅自然數。"}
{"id": "8799", "revid": "227654", "url": "https://zh-yue.wikipedia.org/wiki?curid=8799", "title": "120", "text": "120係119同121之間嘅自然數。"}
{"id": "8800", "revid": "227654", "url": "https://zh-yue.wikipedia.org/wiki?curid=8800", "title": "121", "text": "121係120同122之間嘅自然數。"}
{"id": "8806", "revid": "14", "url": "https://zh-yue.wikipedia.org/wiki?curid=8806", "title": "衛慧", "text": ""}
{"id": "8808", "revid": "1673969", "url": "https://zh-yue.wikipedia.org/wiki?curid=8808", "title": "昂船洲大橋", "text": "昂船洲大橋（Stonecutters Bridge）係香港一條跨海大橋，過藍巴勒海峽，連埋昂船洲同青衣島，係八號幹線一部份，2004年4月27號開始起，2009年4月7號合龍，12月20號通車。青衣島落點就響九號貨櫃碼頭，近南灣角。而昂船洲落點就響八號貨櫃碼頭。\n結構.\n昂船洲大橋係條斜拉橋，跨度1.6千米，三線雙程行車。橋塔有兩座，一座響青衣島，另一座響昂船洲，借鋼纜拉起成條橋。"}
{"id": "8811", "revid": "198212", "url": "https://zh-yue.wikipedia.org/wiki?curid=8811", "title": "鱷魚", "text": "鱷（鱷目），又叫鱷魚，但唔係魚，屬於爬蟲綱鱷目。分佈喺熱帶到亞熱帶嘅各種濕地好似河、湖、海岸等等，家下淨返 23 種。\n特徵.\n個嘴長、條尾扁。係一種水陸兩棲嘅動物，但好少離開水太遠。因為眼同鼻孔都生喺頭頂上面，當佢匿埋喺水裏面，獵物好難發現佢。而家體型最大嘅鱷魚係灣鱷，一般紀錄長達 8 米（甚至 10 米）；而揚子鱷，侏儒鱷等體型最細。\n鱷魚係變溫動物，需要爬上岸邊曬太陽嚟調節體溫。鱷魚個心臟有左、右心房同埋左、右心室，係喺脊椎動物首次出現完全分隔嘅左右心室。鱷魚同恐龍有共同嘅祖先，分開兩種唔同形態演化，恐龍一早已經死晒，鱷魚就留到而家，而且同以前個樣差唔多，所以又叫\"活化石\"。\n雖然話鱷魚係爬蟲類，但亦有啲科學家認為佢哋同雀鳥嘅親緣關係較近，因為鱷魚同雀一樣，都係兩心房兩心室，重有佢哋一樣都有育幼行為。\n分類.\n鱷魚主要分 3 類：短吻鱷科（鼉科）Alligatoridae、鱷科 Crocodylidae、恆河鱷亞科 Gavialinae。不過，呢個分類排列到而家重有得拗。\n鱷科 Crocodylidae.\n短吻鱷科（鼉科）嘅英文：alligator 源自西班牙文 el lagarto，意思解蜥蜴；鱷屬 (Crocodylus) 源自希臘文 krokodeilos，解作爬蟲（kroko = 爬行，deilos = 蠕蟲[或人類]）；恆河鱷屬 \"Gavialis\"源自印地語ghariyal，解作鱷魚，「gharial」後期被錯寫成「gavialis」。\n嘢食.\n鱷魚係喺濕地嘅食物鏈入面位於最高嗰級嘅捕獵者同分解者。因為鱷魚喺唔同年紀會食唔同種類嘅動物（啱啱出世會食昆蟲同魚，大啲會捉蛇同老鼠，長大咗就捉更大隻嘅動物），而佢哋亦會食動物屍體嚟維持濕地嘅食水衞生同生態平衡。水災嗰陣鱷魚用嚟攤唞（休息）嘅地方，可以為差唔多浸死嘅動物提供避難所。旱災嗰陣水位下降，啲動物又可以飲鱷魚挖嘅窿裏面嘅水維生。佢嘅蛋亦係水獺同水巨蜥呢啲動物嘅嘢食。\n在粵地嘅分佈.\n喺嶺南到海南一帶，試過有馬來鱷（內陸河）、灣鱷（沿海同潮汐帶）等鱷魚生活著，啲古文係有過記載嘅。唐代陣，由韓江、梅江、西江到珠三角同東江，鱷魚分佈都係好多。樂史《太平寰宇記》記載咗，東江惠州歸善縣（而家嘅惠陽）有「鱷魚池，池中多鱷魚，因以為名」。而喺西江谷地、潭江流域等珠三角嘅邊緣山區，就相對少有鱷魚生活。相信起碼到清末到民國初，仲喺度存活。 而家要去到東南亞先至搵到呢啲鱷魚。\n人工養殖.\n早幾千年前，古埃及年代嘅皇族已經開始養鱷魚，用嚟做展覽，保護財物同做祭品。喺工業革命之後，美國同歐洲紛紛開設動物園，亦陸陸續續養鱷魚，但都只係養單一品種。位於佛羅里達州嘅聖奧古斯丁鱷魚農場可能係史上第一個以養多種鱷魚為主嘅動物園。全世界 23 種鱷魚當中，至少有 8 種已瀕臨絕種，部分動物園已經開始一系列繁殖計劃，用嚟維持嗰啲品種嘅數量。\n粵地飼養.\n喺香港有養唔少品種嘅鱷魚，呢啲地方亦有唔少，包括咗香港動植物公園、香港海洋公園、嘉道理農場暨植物園（揚子鱷）、嘉道理農場暨植物園（眼鏡凱門鱷）、香港濕地公園（灣鱷同馬來長吻鱷）同埋屯門公園爬蟲館（眼鏡凱門鱷）。荔園動物園舊時亦有養過鱷魚（揚子鱷；仲有養過灣鱷一段時間）。\n而喺廣州養鱷魚係出名嘅地方，就有番禺嘅長隆野生動物世界。"}
{"id": "8812", "revid": "198212", "url": "https://zh-yue.wikipedia.org/wiki?curid=8812", "title": "灣鱷", "text": "灣鱷，又叫做鹹水鱷（Saltwater Crocodile）、入江鱷、河口鱷（Estuarine Crocodile），係 23 種鱷魚品種入面最大隻嘅，亦都係家下世界上最大嘅爬蟲類。由於佢係鱷目中唯一頸背無大鱗片嘅鱷魚，所以亦叫做裸頭鱷。鱷魚公大隻之後可以有 7 米長，但一般唔會超過5米。鱷魚乸最大體長差唔多 2.5 到 3 米到。成年體重可以有 100 到 200 千克。細個嗰陣係淡啡色，身同尾有黑色斑點條紋。大過之後顏色會比較深，腹部淡黃色或者係白色，條尾下面最尾嘅部份係灰色。世界紀錄到最大嘅灣鱷有 10 米長。\n分佈同生境.\n灣鱷係熱帶同亞熱帶嘅物種。原產泰國、馬來西亞等東南亞地區、印度、南中國海一帶亦都有發現，主要分佈喺澳洲、巴布亞新畿內亞。灣鱷適應力非常頑強，可以住喺唔同嘅濕地，例如河口、紅樹林、沼澤、海岸等鹹淡水區域。\n嶺南好耐以前都有灣鱷，主要分佈喺沿海同潮汐帶。唐代韓愈喺潮州所作嘅《祭鱷魚文》提到的正是灣鱷。至少喺一世紀前灣鱷仲有喺華南一帶出沒。據《巡海記》載，李准試過喺1907年跟著「伏波」、「琛航」兩艘軍艦由海南島駛去西沙群島一帶視察，描述咗旅程中仲有灣鱷爬到上去艦邊嘅經過，鱷魚最後係被擊退咗。\n而喺香港發現嘅骨骼（現存德國柏林大學博物館內）展示佢哋舊時曾經響度出沒，可能喺紅樹林棲息；但噉亦會令人聯想到，呢啲大型爬行類動物或者亦住響香港其他嘅低地河流。\n習性.\n灣鱷屬於兇猛嘅大型鱷魚，有好強嘅地盤意識，同時擁有適應高鹽度水質嘅生理結構。灣鱷位處濕地食物鏈嘅最高層次，有啲地區嘅灣鱷甚至比老虎重得人驚。小灣鱷主要係食昆蟲、兩棲類、甲殼類、細小嘅爬蟲類、魚類，成年灣鱷會捕食體形更大嘅動物，但主要係食泥蟹、龜、巨蜥、水鳥，部分體形更大嘅成年灣鱷甚至會捉水牛、牲畜、野豬、馬騮嚟食。喺澳洲，灣鱷更加有食人，甚至反艇嘅記錄，所以佢哋又叫做「食人鱷」。\n交配季節喺 5 至 6 月之間，因應地區而定：泰國品種喺 7 至 8 月生蛋，爪哇品種甚至可以喺2月見到鱷魚蛋。鱷魚公用個身壓喺鱷魚乸背上，前肢捉實鱷魚乸唔放，用尾繞住鱷魚乸後面，進行交配，持續幾個鐘。灣鱷利用爛草整個巢，每次生 20 至 90 隻蛋。經過 75日（爪哇品種）至 96 日（斯里蘭卡品種）就可以孵出幼鱷。\n歷史文化.\n中國古代嘅灣鱷分佈記錄：海南島附近嘅《巡海記》。話說李准曾經喺1907年坐「伏波」、「琛航」兩艘軍艦從海南島駛去西沙群島一帶視察。佢響《巡海記》入面描述過曾經有灣鱷爬上艦邊，鱷魚最後被做底。\n之後，Lesson（1801年），Boukenger（1889年）同 Gadow（1901年）都先後發現灣鱷喺中國南方出現，但係並無具體地點同可供查證嘅實物標本。而喺香港發現嘅兩具骨骼顯示灣鱷舊時曾經喺華南地區出沒，大概住喺紅樹林（好似山貝河嗰種）。\n種群動態同保護.\n世界上有唔少動物園同鱷魚農場都有養灣鱷，尤其係泰國同澳洲。有「鱷魚先生」之稱嘅利弗亦係以捉灣鱷作為綽頭。\n喺香港，而家只有香港濕地公園、嘉道理農場暨植物園有養灣鱷，舊時荔園動物園亦都有公開嘅灣鱷展覽。"}
{"id": "8813", "revid": "14", "url": "https://zh-yue.wikipedia.org/wiki?curid=8813", "title": "揚子鱷", "text": "揚子鱷，又叫做鼉（音：駝），俗稱豬婆龍、土龍，係鱷魚一種，中國特有。種種鰾魚之中，揚子鱷入最細之列。\n分佈.\n揚子鱷主要喺中國長江中下游，揚子江一帶搵到。附近草澤同湖泊，都係佢棲身之所。\n食物.\n主要以魚類、甲殼類、蛙類、水鳥為主。\n繁殖.\n6月交配，7至8月間產卵生蛋。\n揚子鱷亦係所有鱷魚品種中唯一會冬眠嘅一種，每年11月份進入「初冬眠階段」，水溫低過12度就會進入「深冬眠階段」。喺「初冬眠階段」，揚子鱷無嗮胃口，匿埋喺個窿裏頭，有時重會爬出來喺岸邊曬太陽，畀人惹就會咬人。而到咗「深冬眠階段」佢就成日瞓覺，無嗮攻擊力，人甚至可以摸摸可以抱抱，要到第二年嘅3月底到4月初先會醒。\n種群繁殖、動向.\n現時，嘉道理農場暨植物園、香港海洋公園同香港動植物公園都有養揚子鱷，嘉道理農場所養嘅揚子鱷係2007年由香港海洋公園送嘅。而舊時荔園動物園亦養過揚子鱷，同大象天奴一樣都係園內養得最耐嘅動物。安徵揚子鱷養殖場每年有300條配額畀公園申請飼養，價錢係每 10cm 要100文人民幣。"}
{"id": "8814", "revid": "542", "url": "https://zh-yue.wikipedia.org/wiki?curid=8814", "title": "鱷", "text": ""}
{"id": "8815", "revid": "1833721", "url": "https://zh-yue.wikipedia.org/wiki?curid=8815", "title": "香港主權移交", "text": "香港主權移交，又叫香港回歸，指香港主權響1997年7月1號由英國移交畀中華人民共和國。\n當時出席儀式嘅中國代表有中共中央總書記江澤民同國務院總理李鵬，英國代表有威爾斯親王查理斯同英國首相貝理雅。\n主權問題.\n英文對呢件事最常用嘅叫法係「」（香港嘅主權交接），並冇香港原屬於中華人民共和國嘅含意。而「香港回歸」係帶有香港原屬於中華人民共和國嘅觀點，譬如大陸鼓吹嘅「香港回歸母親的懷抱」。事實上：\n香港同中華人民共和國非母子關係，嚴格嚟講，中華人民共和國最多只可以話係孫輩。只有脫離同恢復管轄嘅政治體係同一個先至屬於「回歸」，譬如滿洲國同汪精衛政權都係脫離民國政府後再度回歸民國政府管轄，所以「主權移交」先至係比較中性嘅詞語。\n英國立場.\n英國一貫嘅政策乃係協助佢嘅殖民地成為主權獨立國家，不過呢個政策並唔適用喺香港，因為中共堅持要收返香港。英國理解中共對香港主權歸屬嘅立場，自從1972年11月2號聯合國大會批准《關於准許殖民地國家及民族獨立之宣言》適用嘅地方名單剔除「香港」之後，英國從未照會聯合國秘書長列入「香港」喺呢個名單。香港人知悉中共反對香港獨立，因此英國無法安排香港獨立。香港90%嘅土地經《展拓香港界址專條》租借而來（指新界土地），以九十九年為限，九十九年過去之後英國將喪失該90%土地嘅一切權利。無論會唔會獨立，香港將無法單憑呢10%剩返嘅土地而運作，因此英國要盡快同中國商討香港前途。\n中華人民共和國立場.\n中華人民共和國政府嘅官方講法係「政權移交」或者「恢復行使主權」，而唔係「主權移交」。中華人民共和國享有香港主權，只係冇行使。1982年9月24號，中共領導人鄧小平會見英國首相戴卓爾夫人時話：「主權問題唔係一個可以討論嘅問題。」意思係即使喺《中英聯合聲明》簽署以前中國一直毋庸置疑擁有香港主權。\n中華民國立場.\n喺中英談判過程裏面，中華民國即刻表示唔承認嘅立場。1983年10月7號，中華民國行政院院長孫運璿喺答覆立委質詢嘅時候，即表示中華民國繼承滿清法統，任何涉及香港問題嘅時候須以中華民國為談判對象，英國同中華人民共和國有關香港一切談判同協議，中華民國一概唔承認。1997年6月27號香港主權移交前三日，中華民國外交部長章孝嚴同故宮博物院院長秦孝儀召開關於中英南京條約特展嘅記者會，記者會上都特別強調外交部特展所展出嘅南京條約係唯一嘅正本，中國大陸所擁有嘅，只係清廷欽差大臣耆英同英方全權代表砵甸乍（Henry Pottinger）所簽署嘅副本，經兩國政府首長簽名核准嘅南京條約正本，由中華民國外交部所保存，而英國為求割讓九龍而簽訂嘅北京條約同租借新界嘅展拓香港界址專條嘅正本都同樣正由中華民國持有，因此中華民國先至係香港主權嘅合法擁有者。"}
{"id": "8816", "revid": "100", "url": "https://zh-yue.wikipedia.org/wiki?curid=8816", "title": "香港回歸", "text": ""}
{"id": "8817", "revid": "1820305", "url": "https://zh-yue.wikipedia.org/wiki?curid=8817", "title": "中銀香港", "text": "中國銀行（香港）有限公司（簡稱：中銀香港或中銀，，縮寫：BOCHK）係一間響香港註冊嘅持牌銀行。佢係香港三間發鈔銀行之一，亦係香港銀行公會輪任主席銀行之一。以資產同存款來計，係香港第二大商業銀行集團，響香港有近300間分行同埋400幾部自動櫃員機／存支票機。\n中銀大廈位於花園道1號。\n2003年底，中銀香港獲委任做香港嘅人民幣清算行。2010年7月，中銀香港亦獲委任做臺灣嘅人民幣現鈔業務嘅清算行。"}
{"id": "8823", "revid": "70546", "url": "https://zh-yue.wikipedia.org/wiki?curid=8823", "title": "Messenger Plus! Live", "text": "Messenger Plus! Live（簡稱MsgPlus）係Windows Live Messenger嘅加強插件，喺2006年推出。"}
{"id": "8826", "revid": "13", "url": "https://zh-yue.wikipedia.org/wiki?curid=8826", "title": "亞洲遊戲展", "text": "亞洲遊戲展係喺2002年12月首次舉辦嘅一個電玩為主嘅香港大型展覽，2005年起再加入數碼產品展覽，每年喺香港會議展覽中心舉行。\n起源.\n亞洲遊戲展首次舉辦前，新力電腦娛樂曾經喺香港舉辦過【\"PlayStation 2\" EXPO】，正正係2001年12月，PlayStation 2登陸亞洲市場。2002年，亞洲遊戲展首次舉辦，PlayStation 2 EXPO亦成為亞洲遊戲展嘅主要部分。由2005年開始，亞洲遊戲展同場新增咗數碼世界博覽會嘅概念，而且以亞洲數碼娛樂展嘅名義舉辦。數碼世界博覽會曾經喺1999年-2001年，7月-8月舉行，屬於香港首個以消費者為主導嘅大型數碼產品及科技展覽會。2006年，亞洲遊戲展加入全新數碼生活元素，並且命名為高清數碼秀。\n亞洲遊戲展2008.\n亞洲遊戲展2008喺2008年12月喺香港會議展覽中心Hall 1舉行，今年嘅PlayStation遊戲展覽館，特別設計成為一個佔地15,000呎嘅減壓遊戲空間，整個PlayStation遊戲展館會化身成為一個巨大嘅Spa。今屆嘅代言人係楊千嬅，主題曲以PS3遊戲「小小大星球（LittleBigPlanet）」為主題嘅《當女飛俠愛上萬能俠》。\n亞洲遊戲展+香港網絡遊戲節 2009.\n亞洲遊戲展x 香港網絡遊戲展2009喺2009年12月喺香港會議展覽中心5號廳 FG舉行，今屆嘅代言人係容祖兒，佢會化身成為「太空金屬女郎」唱出今屆主題曲「桃色冒險」，MV內嘅祖兒穿梭古今遊戲世界入面載歌載舞。\n亞洲遊戲展2010.\n亞洲遊戲展2010將會喺本年12月喺香港會議展覽中心5號廳 FG舉行，今年大會將以「破框震撼‧3D體感遊戲」為主軸，現場設有多款遊戲示範，畀入場人士可率先體驗市場上最新嘅體感遊戲產品。今屆嘅代言人為陳冠希，佢將會唱出今屆主題曲「Man in the mirror」，喺首歌入面佢首次披露2年來嘅心路歷程。"}
{"id": "8833", "revid": "46659", "url": "https://zh-yue.wikipedia.org/wiki?curid=8833", "title": "超級機械人大戰ORIGINAL GENERATION THE ANIMATION", "text": "《超級機械人大戰ORIGINAL GENERATION THE ANIMATION》係以萬普發售嘅策略模擬遊戲為題材嘅動畫。\n除咗動畫，亦同時發售廣播劇CD同漫畫等衍生商品。呢套動畫由Brain's base製作，全3話，共發售DVD三集同UMD一集收錄全3話。\n預定2007年發售PlayStation 2版《超級機械人大戰OG ORIGINAL GENERATIONS》，呢個係以《OG》、《OG2》、本動畫與廣播劇CD，再加上《》和《超級機械人大戰R》人物嘅策略模擬遊戲。\n概要.\n呢套係超級機械人大戰首次製成動畫，故事背景喺「OG2」結束後發生嘅「巴魯多露事件」嘅原創故事。因為係第一次動畫化，機戰迷都非常期待，但因動畫素質低而不獲好評。\n為咗唔再被批評，TV動畫《超級機械人大戰OG -Divine Wars-》嘅製作公司由Brain's base改為OLM。\n而廣播劇CD就新加OVA內冇登場角色嘅故事及補充OVA內說明不足嘅地方。\n廣播劇CD.\n由Lantis發售嘅廣播劇CD，一卷收錄兩話，總共三卷。\n漫畫.\n喺「電擊HOBBY」雜誌連載。OVA嘅漫畫化。せたのりやす著。共1冊。"}
{"id": "8837", "revid": "1677534", "url": "https://zh-yue.wikipedia.org/wiki?curid=8837", "title": "東涌鎮 (廣州)", "text": "東涌鎮位於中國廣州市南沙區。\n地理.\n東涌鎮地處珠江三角洲腹地，喺廣州市南沙區嘅東北部，騮崗水道、沙灣水道環繞南北，北連廣州新規劃都會區，南鄰港澳65浬，距南沙區中心、蓮花山口岸分別係18千米同28千米。\n轄區範圍.\n番禺區政府響2006年起撤銷魚窩頭鎮，將佢個行政區拼埋入東涌鎮。之後，今日東涌鎮除咗管原本嘅石基、大穩、東涌、南涌、東導、官坦、石排、慶盛、三沙、沙公堡之外，就管埋魚窩頭鎮嘅魚窩頭村民委員會同社區居民委員會。2012年，東涌鎮轉歸南沙區管。"}
{"id": "8839", "revid": "14", "url": "https://zh-yue.wikipedia.org/wiki?curid=8839", "title": "全球暖化", "text": ""}
{"id": "8840", "revid": "123770", "url": "https://zh-yue.wikipedia.org/wiki?curid=8840", "title": "世界衞生組織", "text": "世界衞生組織（），簡稱世衛，係聯合國屬下嘅專門機構，係最大嘅國際公共衞生組織，總部響瑞士日內瓦。世界衞生組織係喺1948年4月7號由聯合國成立。截至2019年，世界衛生組織有194個成員國。"}
{"id": "8841", "revid": "19607", "url": "https://zh-yue.wikipedia.org/wiki?curid=8841", "title": "东涌镇", "text": ""}
{"id": "8842", "revid": "14", "url": "https://zh-yue.wikipedia.org/wiki?curid=8842", "title": "女真族", "text": ""}
{"id": "8843", "revid": "14", "url": "https://zh-yue.wikipedia.org/wiki?curid=8843", "title": "女貞", "text": ""}
{"id": "8844", "revid": "14", "url": "https://zh-yue.wikipedia.org/wiki?curid=8844", "title": "女直", "text": ""}
{"id": "8845", "revid": "23434", "url": "https://zh-yue.wikipedia.org/wiki?curid=8845", "title": "肅慎", "text": "肅慎（）係周代時喺滿洲（中國東北地方及外滿洲）生活嘅東夷，係個通古斯系嘅狩獵民族。又叫息慎（）、稷慎（），佢嘅滿文形式漢譯叫諸申（；）。之後族名亦做埋呢個民族住嘅地域嘅名稱。\n佢畀中國文獻記錄低，另外喺日本嘅《日本書紀》又記述同名嘅民族，未知係咪同中國文獻記載嘅係同一民族。肅慎呢個稱呼係中國周代、春秋戰國時代以華北爲中心嘅東亞城邑文化圈嘅人（日後統合爲漢民族嘅前身嘅人）音譯自肅慎人嘅自稱。佢可以喺中國周代嘅文獻中見到，而家認爲佢嘅後代有挹婁、勿吉、靺鞨、女真（滿洲族），都係同系嘅民族。"}
{"id": "8846", "revid": "14", "url": "https://zh-yue.wikipedia.org/wiki?curid=8846", "title": "挹婁", "text": ""}
{"id": "8847", "revid": "14", "url": "https://zh-yue.wikipedia.org/wiki?curid=8847", "title": "勿吉", "text": ""}
{"id": "8848", "revid": "14", "url": "https://zh-yue.wikipedia.org/wiki?curid=8848", "title": "黑水靺鞨", "text": ""}
{"id": "8849", "revid": "1516441", "url": "https://zh-yue.wikipedia.org/wiki?curid=8849", "title": "千王之王2000", "text": "《千王之王2000》（The Tricky Master）係喺1999年出品嘅香港搞笑電影之一。\n導演王晶因為套戲入面嘅角色花名叫做「肥螳螂」，因而得到「肥螳螂」嘅花名。\n電影資料.\n制作.\n出品機構：\n監製：王晶\n導演：王晶\n編劇：王晶\n主演：周星馳、張家輝、吳君如、關秀媚、林熙蕾、王晶……等。\n劇情大綱.\n喺澳門嘅路環監獄裡面，有個囚犯俾成大班人排住隊問佢攞賭錢貼士，就連看守警官都佩服佢嘅賭術，令到人人畀面，佢就係人稱「千王之王」嘅黃師虎。\n而喺香港一間學校裏面，臥底梁寬正喺度暗中保護緊大地產商何生個女何千金，點不知喺樓下同佢照應嘅阿頭千面人俾一班綁匪挾持返轉頭，重連何千金都劫走埋，好彩「瀟洒威武」嘅梁寬及時阻截，最後將幾個綁匪一一收拾，成功救返何千金；不過佢已經厭倦做低級臥底嘅生活，要求千面人畀佢做大案件，喺阿寬嘅苦苦哀求之下，千面人終於畀咗一單大案佢跟，就係要佢做嗰個人稱「肉面飛龍」嘅大老千法拉利嘅臥底，盡量收集犯罪証據，等警方可以夠料緝拿法拉利歸案。\n阿寬喺沙灘遇到一個絕色尤物初戀，問到初戀嘅電話號碼之後就自己喺度發白日夢，點知俾法拉利嘅得力手下火龍同埋肥豬王捉住玩到陀陀擰，原來法拉利係借阿寬嘅出現嚟過橋去呃個有錢女嘅錢，而法拉利亦都收咗阿寬做佢嘅手下。夜深人靜，喺法拉利嘅大宅入面，阿寬一個人四圍巡，點知俾佢發現一個黑影閃過，追到電腦房用電筒一照，呢個黑影原來就係日頭喺沙灘遇到嘅美女初戀小姐；初戀正喺度下傳緊法拉利嘅犯罪証據，阿寬就同佢傾起上嚟，喺傾談中知道原來初戀都係俾法拉利迫害嘅一群，點知傾傾吓俾其他打手發現咗，於是阿寬詐諦被初戀挾持，兩個人逃離咗法拉利嘅追捕，但係初戀嘅膊頭就中咗一槍。\n返到阿寬屋企，初戀挑咗粒彈頭之後就留喺房休息，點知呢個時候阿寬個女朋友PIZZA買咗宵夜上嚟，想提阿寬第二日要過澳門飲姐夫嘅生日酒，但係阿寬怕喺房嘅初戀會令到PIZZA誤會，於是作頭作勢帶咗PIZZA出去。\n喺澳門某間酒樓嘅貴賓廳裏面，黃師虎個老婆WASABI正喺度好忙咁招呼緊親朋戚友，PIZZA就襯機會介紹咗男朋友阿寬畀佢家姐WASABI識。冇幾耐成班人突然起哄又獻花又拍手，原來黃師虎到咗；佢入門口嘅情況可謂非常巴閉，除咗有一班擁躉沿途跟住歡呼之外，佢嘅左右兩邊重貼身企咗個類似護法嘅人，就連WASABI點吓佢老公都俾保鑣聾五一腳踢到飛開，想o錫吓個老公都要咀咗個護法先，再由護法咀返黃師虎。不過踢爆咗原來呢兩個護法係監獄嘅獄警，因為特別原因先至畀坐緊監嘅黃師虎出嚟赴宴，之但係就唔可以同任何人有任何接觸。席間因為阿寬話最痛恨老千，當眾挑釁黃師虎，點知俾黃師虎大肆侮辱返轉頭，最後搞到雞毛鴨血咁走。\n返到屋企之後，阿寬唔記得咗初戀小姐重喺度，終於俾PIZZA發現咗，就嬲爆爆咁離開；初戀用美色勸掂咗阿寬一齊夾計對付法拉利，佢先詐諦俾阿寬綁住，然後帶咗返法拉利屋企，當係俾阿寬捉到佢；阿寬襯法拉利迫供緊初戀嘅時候，乘機走入電腦房下傳犯罪証據，而且通知埋佢阿頭千面人，叫佢快啲趕嚟緝拿法拉利。阿寬襯千面人未到，就想去救埋初戀，佢撞咗入房時見到張床嘅被單下面有個女人係咁嗌，就即刻衝上前隔住張被打咗個男人幾拳，點知一掀開張被見到個男人原來係大有錢佬阿孖成哥，原來佢同佢老婆嚟咗法拉利屋企作客，喺間房度搞嘢。阿寬搵極都搵唔到初戀，而呢個時候千面人帶住成班差人嚟到法拉利大宅，只見法拉利氣沖沖咁出嚟，重否認佢識得阿寬，而孖成哥就係咁投訴。返到差館，阿寬下傳返嚟帶有電腦病毒嘅光碟令到成個警局嘅資料銷毀晒，搞到俾千面人勒令即時停職。\n阿寬一離開差館，即刻俾十幾人追斬，好彩跑到去路口嘅時候，揸住電單車嘅初戀及時趕到載咗佢走。去到初戀屋企，初戀即刻攬住阿寬喊，搞到阿寬一頭霧水，跟住話想同阿寬交歡叫佢快啲除衫除褲，阿寬一時興奮，一個人喺廳度大跳脫衣舞，點知成個過程俾人用攝錄機偷拍晒，重干擾埋電視台頻道作即時直播，等人人都睇到佢嘅醜態；當佢發現自己上咗電視嘅時候，初戀喺房走出嚟用電擊棒將阿寬電暈，跟住俾人載咗去大馬路踢咗佢落車示眾。\n阿寬因為呢件事深深咁受到打擊，PIZZA見佢意志咁消沉，就勸佢去搵姐夫阿黃師虎學返幾招，然後再去對付法拉利同埋初戀，以報恥辱之仇。\n阿寬喺澳門搶人手袋，諗住借犯罪俾人捉入監，然後拜黃師虎為師，點知入到監獄先知原來黃師虎已經服刑期滿放咗監，搞到喺監獄度俾班囚犯大肆淫辱。\n黃師虎喺屋企大開賭局，重玩乜贏乜，就連同細路仔打遊戲機都唔放過；呢個時候阿寬帶住一臉痛苦咁出現，黃師虎知道佢嘅來意，於是就借故係咁閃，而佢老婆WASABI就勸黃師虎幫阿寬，最後黃師虎俾阿寬嘅誠意打動而收咗阿寬為徒。雖然已經拜咗師，但因為要喺短時間之內要學到有能力對付法拉利報到仇係一件唔容易嘅事，於是阿寬直頭叫黃師虎出山，黃師虎開頭點都唔肯，後來同意打賭如果阿寬呃得到佢就親自出馬對付法拉利。阿寬同WASABI幾個出晒奇謀怪招都呃唔到黃師虎，後來法拉利嘅助手火龍帶住幾個手下嚟到黃宅，開槍打傷咗黃師虎之外重炸咗佢屋企，於是黃師虎決定出山去搵法拉利算賬，重突然轉性要送鑽石畀佢老婆，嚇到WASABI嗌晒救命。\n黃師虎叫阿寬不斷重覆咁睇一段電視新聞，係報導有關於兩個有錢佬鄭一筒同埋諗伯失蹤咗成個禮拜，搞到股市大幅下滑嘅消息，叫阿寬可以研究吓呢段新聞有咩竅妙，跟住傳呼阿寬約佢夜晚去法拉利屋企會合。\n嗰邊廂，初戀出現喺一間會所嘅卡拉OK貴賓房，房裏面等緊佢嘅就係大有錢佬李孖成，佢襯住李孖成毛手毛腳嘅時候一腳將孖成踢暈，然後裝入紙皮箱叫人運走。出到去會所門口時，見到一個好似黃師虎嘅人喺佢面前經過，佢上車之後就即刻打手提電話匯報畀法拉利知，點知講講吓黃師虎突然插咀，於是法拉利就叫初戀帶黃師虎去見佢。\n黃師虎見到法拉利，兩個人客套咗一輪就提議打台灣麻雀，而且要一鋪定輸贏；黃師虎憑住佢高超嘅千術，贏咗一億幾港紙，跟住重約埋幾日後開一場億元大賭局，每人預備五億做籌碼，喺限定時間之內鬥贏得多，邊個贏最多錢就可以贏晒對方嗰五億元，重要立紙為據；呢個時候阿寬幾個嚟到，黃師虎就叫阿寬代佢簽呢份合約。\n黃師虎推測到嗰三大富商係俾法拉利綁架咗，想借賭局分散注意力，等股市跌到得返三四千點嘅時候就乘機搵大錢，於是佢漏夜潛入法拉利屋企特登俾人捉住，終於俾佢見到三大富商，一齊被困喺密室一個大監牢裏面。\n呢一晚法拉利屋企人頭湧湧，除咗好多嚟睇賭局嘅賓客之外，重有嚟自賭業聯盟嘅幾位代表做監場，監察賭局嘅進行。阿寬同法拉利開始賭局嘅同時，WASABI同PIZZA就喺大宅四圍搵黃師虎嘅下落，卒之俾佢哋搵到個密室，正當制服咗個守衛想開鎖救人之際，初戀突然出現，於是三個人打起上嚟，最後都成功救咗黃師虎同埋三大富商出嚟。至於賭局方面，阿寬一直採取消極嘅態度應付，就係為咗等黃師虎喺限時之前出現，可以贏返轉頭，不過雖然黃師虎及時出現要求接力完成賭局，但係就因為公平嘅原則而受到國際賭業會長嘅阻止。\n經過一輪嘅爾虞我詐，黃師虎同阿寬最後都贏到呢場賭局，重粉碎咗法拉利喺股壇上獲利嘅卑鄙行為，俾假扮荷官嘅千面人繩之於法。"}
{"id": "8878", "revid": "120591", "url": "https://zh-yue.wikipedia.org/wiki?curid=8878", "title": "Kiroro", "text": "Kiroro（キロロ）係日本琉球人玉城千春同埋金城綾乃夾埋一齊嘅音樂組合。佢哋兩個都係來自沖繩縣中頭郡讀谷村。\nKiroro個名係玉城千春小學去北海道池田町交流嗰陣，響當地聽返來嘅蝦夷話來嘅。Kiroru係人行嘅大路，而Kiroro-an就係大、強健、強盛嘅意思。佢哋就決定用Kiroro來做佢哋組合嘅名。\n成員.\n玉城千春（たましろ ちはる/Tamashiro Chiharu）係組合嘅歌手。而金城綾乃（きんじょう あやの/Kinjou Ayano）就負責彈鋼琴或者鍵盤樂器。兩人係同年出世，玉城千春大少少，響1977年4月17號出世，而金城綾乃就1977年8月15號。\n緣起.\n兩個都係讀沖繩縣立讀谷高等學校，而且係同級，不過佢哋去到高二因為同班先至識得。玉城千春喺初中已經寫歌，後尾佢知金城綾乃彈琴好叻，就搵佢聽下自己作品，而金城就好開心咁同佢填埋簡譜。之後兩個放咗學就成日去音樂室夾歌。\n高中畢業之後，玉城千春就入咗長崎衛斯理仁大學讀短期中文。而金城綾乃就留返響沖繩讀醫務有關嘅專門學校。響讀書期間，因為大家要分開同埋第日都可能各奔前程，所以想去錄音室錄低佢嘅作品畀兩人自己留念。點之去錄好之後，錄音師見佢哋嘅作品好正，就叫佢哋不如獨立發行出一隻單曲碟，響沖繩度買。1996年佢哋就出咗\"長久\"（長い間）呢隻碟，竟然一出就賣咗一萬隻以上。電臺、電視臺播放率重好高添。\n之後兩隻單曲碟《向着未來》同埋另一首都一樣咁好成績。\n1998年1月21號，JVC睇中佢哋響沖繩咁好成績，就同佢哋全國發行\"長久\"呢隻碟。"}
{"id": "8879", "revid": "14", "url": "https://zh-yue.wikipedia.org/wiki?curid=8879", "title": "キロロ", "text": ""}
{"id": "8883", "revid": "259", "url": "https://zh-yue.wikipedia.org/wiki?curid=8883", "title": "陳馮富珍", "text": "陳馮富珍（，），係香港衞生署前署長，世界衞生組織前總幹事。\n事跡.\n馮富珍1947年喺香港出世，祖籍廣東順德勒流。1966年，何東中學畢業後，入讀羅富國教育學院，修讀家政學。之後，同眼科醫生陳志雄結婚，冠夫姓，為陳馮富珍。1970年赴加拿大安大略，報讀西安大略大學課程。1973年獲該校文學士學位。1977年獲醫學學士學位。1978至2003年喺香港政府任職。\n2006年7月25號，中華人民共和國宣佈推舉陳馮富珍做世界衞生組織總幹事。喺同一年11月6號，世界衞生組織執委會將陳馮富珍列入總幹事最後候選人（總共有五個）名單入面。11月8號，世界衞生組織宣佈推舉佢做總幹事，而呢個決定喺11月9號獲得世界衞生大會通過。\n陳馮富珍嘅任期由2007年1月4號去到2012年，任期係五年半，佢係世界衞生組織成立58年以嚟第一位擔任總幹事嘅中國人。其後連任一次，做到2017年6月30號，由譚德塞接任。"}
{"id": "8886", "revid": "1817515", "url": "https://zh-yue.wikipedia.org/wiki?curid=8886", "title": "粵語拼音輸入法", "text": "粵語拼音輸入法係用漢字嘅讀音（粵語拼音）將漢字輸入電腦嘅一種輸入方法。\n對於粵語母語者嚟講，粵語拼音輸入法畀佢哋可以直接用母語思考同發音，比普通話拼音輸入法同字形輸入法使用門檻更低。特別係普通話背景唔強嘅香港同澳門用戶，對粵語拼音輸入法有一定嘅需求。\n對熟練中文打字嘅用戶嚟講，粵語拼音輸入法嘅速度，通常比唔上字形輸入法。喺港澳地區，職業上需要大量從事中文打字嘅人，較常採用形碼輸入法，例如倉頡輸入法；用粵語拼音輸入法者以非專業用家較多，取其易學易用。不過，香港傳媒機構內亦有極熟練粵語拼音輸入法嘅用戶，每分鐘可以輸入40字以上。而喺廣東亦都有用得好熟嘅用戶，嗰種程度同用普通話拼音輸入法一樣咁快，甚至更快，噉同粵語重音率低過普通話有關。\n喺 21 世紀初，由於粵語拼音缺乏統一嘅拼音標準辦法，各種軟件嘅拼音法並唔一致，而喺廣東地區有唔少人用慣咗普通話拼音輸入法亦都好難轉用粵語拼音輸入法，所以一定程度上阻礙咗粵語拼音輸入法嘅進一步發展同普及。不過隨住粵拼（香港語言學學會頒行）方案喺香港教育界同政府機構嘅使用同推行，粵語拼音輸入法已經喺近年走向標準化，越嚟越多嘅粵語拼音輸入法都採用粵拼標準。"}
{"id": "8894", "revid": "171096", "url": "https://zh-yue.wikipedia.org/wiki?curid=8894", "title": "𨳒", "text": "𨳒係個："}
{"id": "8895", "revid": "8", "url": "https://zh-yue.wikipedia.org/wiki?curid=8895", "title": "脧環", "text": "㞗環（粵拼：）係套喺男人㞗上嘅性玩具，一般套喺㞗嘅底部，主要係用嚟減慢扯旗之後血液流出㞗嘅組織，從而延長扯旗嘅時間。陰莖環可以直接戴喺㞗上，或者將㞗同膥袋一齊套入環裏面，又或者只係戴喺膥袋上（咁樣戴，一般會叫做「睾丸鎖」）。㞗環可以由好多種唔同嘅物料製造，最普遍嘅係皮革、橡膠、矽膠或者金屬。\n通常男人會因爲有扯旗困難而佩戴㞗環。又或者佢哋中意收緊嘅特殊感覺同埋增加條㞗嘅充血量而佩戴。\n某啲款式會包括凸出嘅金屬珠，用嚟喺性交嗰陣刺激陰核、陰戶或者肛門。另外亦有附加振動器嘅，用嚟刺激自己或性交對像嘅膥袋或者陰戶。仲有充氣式嘅，可以控制㞗環充氣量。\n三段式嘅㞗環有額外嘅環套住睾丸。當性交高潮嗰陣，睾丸通常會喺射精嗰陣向身體方向收縮。三段㞗環通過強制睾丸留喺原有位置唔向身體方向收縮，從而改變及強化性高潮嘅感覺。\n㞗環戴得太緊或太長時間會造成危險，會引發持續扯旗症狀。如果唔及時處理會造成嚴重及永久性嘅傷害，包括條㞗壞死。爲咗減低佩戴㞗環所造成嘅風險，某啲㞗環會有「快懈」設計，以方便喺持續勃起嘅時候好快咁攞落嚟。\n有陣時，㞗環亦會同㞗泵一齊用。"}
{"id": "8896", "revid": "1805081", "url": "https://zh-yue.wikipedia.org/wiki?curid=8896", "title": "李未", "text": "李未（）係電腦專家，中國科學院院士（1997年當選），2002年開始做北京航空航天大學校長。佢主要搞電腦軟件，科學理講同埋互聯網嘅應用研究，研究嘅領域包括開發程序設計語言語義理論、軟件開發方法、人工智能基礎同埋超大規模嘅集成電路輔助設計技術。\n李未1966年喺北京大學數學與力學系畢業，1983年喺英國愛丁堡大學電腦科學系攞到博士學位。佢做過英國科學與工程委員會、紐卡素大學同愛丁堡大學電腦系高級研究員， 歐洲共同體發展信息戰略計劃(ESPRIT)同埋德國不萊梅大學教授級研究員，德國薩爾大學(Zuse)客席教授。1986年做教授，並被批准為博士導師，1997年當選中國科學院院士。\n1981年佢提出咗用結構操作語義描述軟件件中並發、同步同通訊現象嘅方法。1992年建立了開放邏輯理論。1998年在中國首先倡導海量信息計算嘅理論同方法研究。"}
{"id": "8897", "revid": "4501", "url": "https://zh-yue.wikipedia.org/wiki?curid=8897", "title": "冚家產", "text": ""}
{"id": "8898", "revid": "1810515", "url": "https://zh-yue.wikipedia.org/wiki?curid=8898", "title": "100000000", "text": "100000000係99999999同100000001之間嘅自然數。用指數記數法記係1×10⁸。\n另寫.\n因為佢係屬於大數，中文寫法萬萬或者一萬萬，或者用黃帝之法來寫，上數中數係億，下數係垓。"}
{"id": "8918", "revid": "1766696", "url": "https://zh-yue.wikipedia.org/wiki?curid=8918", "title": "加利福尼亞州", "text": "加利福尼亞州（State of California），美國西岸州省之一。通常就噉講加州。\n加州地處美國大陸西南太平洋海皮度，省城係沙加緬度，官府講英文，1850年9月9號加入花旗聯邦。\n2019年，加州通過由2023年開始唔畀賣皮草，會係美國第一個唔畀賣皮草嘅州份。\n人口.\n據2020年統計，加利福尼亞州人口接近4000萬，當中超過100萬係華裔。\n繙譯.\n花旗國行省無官府改定嘅中文名，繙譯全憑各大報章雜誌師爺智慧。茲摘錄如下："}
{"id": "8919", "revid": "13", "url": "https://zh-yue.wikipedia.org/wiki?curid=8919", "title": "Windows Vista", "text": "Windows Vista（響廣東話大約意思係窗景）係微軟公司Microsoft Windows作業系統嘅一款，喺2005年7月微軟正式公布呢個名。Windows Vista原代號係Longhorn。Windows Vista嘅內部版本係6.0（即係Windows NT 6.0），正式版嘅Build係6.0.6000。喺2006年11月8號，Windows Vista開發完成並正式進入量產。之後嘅兩個月只係對MSDN用戶、電腦軟硬件製造商同企業客戶釋出。喺2007年1月30號，Windows Vista正式對一般大眾發售，同時亦可以喺微軟網站下載。\nWindows Vista同上一版本嘅作業系統Windows XP相隔超過五年時間，係Windows史上間隔時間最耐嘅一次發佈。\n微軟，Windows Vista包含成百種新功能；其中較特別嘅係新嘅圖形使用者介面同埋稱為「Windows Aero」嘅全新視覺風格、加強過嘅搜尋功能（Windows indexing service）、新嘅多媒體創作工具（例如Windows DVD 製作程式），以及重新設計嘅網絡、音訊、輸出（列印）同顯示次系統。Vista用埋點對點技術（peer-to-peer）提升電腦系統喺家庭網絡中嘅通訊能力，令喺唔同電腦或裝置之間分享檔案同數碼媒體內容變得更加簡單。針對開發者方面，Vista使用.NET Framework 3.0版本，比起傳統嘅Windows API更能畀開發者簡單寫出高品質嘅程式。\n微軟亦對Vista嘅安全性方面進行改良。Windows XP最受批評嘅一點係系統經常出現安全漏洞，並且容易受到惡意軟件、電腦病毒或緩衝區溢位等問題影響。為改善呢啲情形，微軟主席比爾蓋茨喺2002上半年宣佈喺全公司實行「信賴運算嘅電腦行動」（Trustworthy Computing initiative），活動目的係畀全公司各方面嘅軟件開發部門一齊合作，共同解決安全性問題。微軟宣稱由於希望優先增進Windows XP同埋Windows Server 2003嘅安全性，因此延誤咗Vista嘅開發。\n喺開發期間，有好多團體發表關於Vista嘅各種負面預測。包括延遲嘅開發時間、限制更嚴格嘅授權方式、限制拷貝受保護嘅數碼媒體而加入嘅幾項新數碼版權管理技術，以及新功能嘅實用性（例如使用者帳戶控制）。\nWindows Vista嘅後續作業系統係Windows 7。"}
{"id": "8920", "revid": "14", "url": "https://zh-yue.wikipedia.org/wiki?curid=8920", "title": "咪咪", "text": ""}
{"id": "8921", "revid": "157", "url": "https://zh-yue.wikipedia.org/wiki?curid=8921", "title": "Microsoft Windows Vista", "text": ""}
{"id": "8926", "revid": "1147075", "url": "https://zh-yue.wikipedia.org/wiki?curid=8926", "title": "網上生意", "text": "網上生意（Electronic Business）係一盤靠自動資訊系統做生意嘅生意，主要係靠互聯網技術推行。英文多數就咁寫e-business，呢個名係萬國商業機器總裁雀士拿（Lou Gerstner）整出來。\n網上生意用嘅方法係令到公司外面同裏面資料，可以好有效、好彈性咁將佢哋連埋一齊。咁樣，供應商同拍檔公司都夾得埋啲，同埋可以令到客人可以滿足啲，咁佢地用啲。\n網上生意有好多部份，其一部份關係到錢銀買賣，就叫做網上買賣（e-commerce）。網上買賣可以幫生意多條門路，響萬維網或者互聯網上面做買賣。網上生意除咗網上買賣之外，亦都關係到成個生意流程。有網上採購，供應管理，訂單管理，客戶服務，拍檔之間嘅合作。技術上亦都要有一啲共同嘅標準先至可以互相交換資料。成盤網上生意會用到萬維網、互聯網、內聯網、外聯網等等唔同組合。\n範圍.\n應用會分為："}
{"id": "8931", "revid": "14", "url": "https://zh-yue.wikipedia.org/wiki?curid=8931", "title": "電子商貿", "text": ""}
{"id": "8933", "revid": "1133", "url": "https://zh-yue.wikipedia.org/wiki?curid=8933", "title": "網上商貿", "text": "網上商貿可以係講："}
{"id": "8938", "revid": "1147073", "url": "https://zh-yue.wikipedia.org/wiki?curid=8938", "title": "網上買賣", "text": "網上買賣（Electronic commerce）係利用互聯網或其他網絡技術來做買賣，係網上生意嘅一部份。\n呢啲交易有實貨，跟尾要物流送貨；有時係下載軟件相片圖書咁。\n分類.\n顧客身份"}
{"id": "8940", "revid": "194323", "url": "https://zh-yue.wikipedia.org/wiki?curid=8940", "title": "墨西哥蠑螈", "text": "墨西哥蠑螈\"（學名：Ambystoma mexicanum）\" 係水棲火蜥蜴，原產地墨西哥，西班牙文嘅寫法係\"\"。\n佢嘅外表同佢嘅幼體性熟好出名，亦即係話，就算佢喺性成熟之後亦都唔會經曆適應陸地嘅變態，仲係保持住佢嘅水棲糼體型態。\n概述.\n完全成長嘅墨西哥蠑螈，大概需要18至24個月。體長150毫米至450毫米（6至18英寸），正常嘅體長係230毫米（9英寸），體長長過300毫米（12英寸）係好少有嘅。佢哋有獨特嘅類似蕨類植物嘅唔封閉腮結構（同魚、蝌蚪嘅腮一樣）。通常由6條腮平均分布喺頭部兩側，每邊3條。腮一般係紅色，但已知會隨住食物嘅顏色改變。如果佢食紅色肉類，腮就會變成紅色。墨西哥蠑螈同樣會用皮膚呼吸，再將空氣轉入肺部。佢啲牙細到好難被察覺到，一般係用嚟夾住食物而唔係用嚟撕裂同咀嚼食物。佢哋有快速嘅身陳代謝，可以好快咁重新長出肢體或者器官。\n墨西哥蠑螈同\"虎火蜥蜴（Ambystoma tigrinum）\"好似。顏色上，佢哋由白色（白化），灰色、茶色、咖啡色到黑色都有。野生嘅墨西哥蠑螈係好少有白色嘅，所有白化嘅墨西哥蠑螈（個身係白色，眼係黑色）都係從同一個單一變種雄性嚟嘅。喺1863年佢哋被運到巴黎植物園(Jardin des plantes))。白化變種喺實驗室同動物商店好普遍，係喺1950年代，透過同白化虎蠑螈雜交而得嚟嘅。而家，墨西哥蠑螈冇被大量咁捕捉，係因為咁樣做是被禁止嘅。\n棲息.\n墨西哥蠑螈淨係喺墨西哥中部的\"霍奇米爾科湖（Lake Xochimilco）\"和\"澤爾高湖（Lake Chalco）\"先有。但墨西哥蠑螈有個叫“mud puppies”嘅近親同佢生得好似，可以喺墨西哥以外嘅南美地區搵到。Mud puppies住喺啲積水嘅細火山口度。喺霍奇米爾科，水的溫度好少超過20攝氏度（68華氏度），冬天會低到6至7攝氏度（約43華氏度）或者更低添。\n由於墨西哥城市嘅發展，野生嘅數量受到威脅。喺墨西哥市場上，墨西哥蠑螈會被當做食物咁出售，喺\"阿芝台克(Aztec)\"菜入面扮演住重要角色。佢哋被列入瀕危野生動植物種國際貿易公約，亦被列入世界自然保護聯盟嘅瀕危野生動物。\n幼體性熟.\n墨西哥蠑螈出現一個特性叫糼體性熟，意思係佢哋從糼體發育到性成熟嘅期間，冇經曆過變態。\n一啲墨西哥蠑螈會出現變態，但好罕見，一般都係由注射碘或者甲狀腺荷爾蒙造成的。仲有另一個令到佢變態嘅方法，但成功機會唔大，喺人工生態園度將墨西哥蠑螈放喺淺嘅容器入面，然後，慢慢將水位減到好難完全浸沒墨西哥蠑螈嘅身體，直到最後係完全唔能夠浸沒墨西哥蠑螈嘅身體，咁樣，佢會停止用腮嚟呼吸而改用肺。經過幾個禮拜，佢會慢慢變態做成年的火蜥蜴。變態過程中人工生態園一定要保持濕潤，仲要用清潔嘅水以噴霧形式噴到成年墨西哥蠑螈的身上。墨西哥蠑螈可以通過哩種手段成功變態嘅機率極微，大多數情況下只會整死墨西哥蠑螈。\n自然的變態已知係好罕見嘅，但嘗試去用人工方法去做嘅話，最好仲係交畀受過訓練嘅科學家。冇能力生產足夠嘅荷爾蒙是導至糼體性熟嘅原因。就算人工變態成功，亦會縮短墨西哥蠑螈嘅壽命。保持糼體性熟嘅墨西哥蠑螈一般可以有10至15年命（喺巴黎，個別案例錄得有25年嘅記錄），而變態後嘅就幾乎冇一隻可以活得多過5年。佢嘅成年狀態同虎火蜥蜴好係，咁就支持咗兩個種類係近親嘅理論。\n巴黎植物園的故事.\n19世紀首批入口歐洲的墨西哥蠑螈被放進\"巴黎植物園(Jardin des plantes)\"。開始人們並沒有被察覺到它們的糼體性熟，直到當Auguste Duméril在人工生態園找到除墨西哥蠑螈外跟火蜥蜴相似的新物種時，他非常驚訝。這一發現就是研究細體性熟的開端。\nVilem Laufberger的實驗.\nVilem Laufberger在德國做了一個著名的關於墨西哥蠑螈的實驗。注射荷爾蒙，他使人們相信墨西哥蠑螈可以完全成長變態為火蜥蜴。因為墨西哥蠑螈是兩棲類的糼體形態，即使在性成熟後仍保持這一“嬰兒”狀態。同樣的實驗被一個叫Julian Huxley的英國人重複做過，但他當時不知道已經有人做過這一實驗了。\n研究.\n墨西哥蠑螈被大量飼養用於研究方面。它最吸引人的特性是它的複元能力，墨西哥蠑螈受傷後不會以結疤的形式自愈，而是會在幾個月內長出新的肢體，某些個案證明，它們可以自愈（重生）出重要的器官，例如：腦部。它們接受外來器官的能力很強，眼睛及部分腦部移植後可以完全恢復正常。在某些個案裏，當墨西哥蠑螈的肢體受傷後（並沒有被截肢），會長出新的肢體（例如：五條腿），這一新奇特性吸引著動物愛好者。變態後，器官再生的能力會大大減弱。另一吸引人的特性：它們的卵大而強壯。墨西哥蠑螈對比起其他種類的火蜥蜴非常容易大量繁殖。\n飼養.\n墨西哥蠑螈是肉食動物。\n主要食物：蠕蟲，昆蟲或小魚。\n飼養上，可以喂各樣的容易找到的食物，包括：\n鮭魚肉、急凍或新鮮血蟲、蚯蚓或蠟蟲。喂牛心是很好的，但要注意動物蛋白質是不容易被消化。\n糼年期的墨西哥蠑螈可以喂以水蚤或小蝦，直到它長大能吃較大的食物為止。\n墨西哥蠑螈以嗅覺尋找食物，他們會“吸附”於肉類上，用胃內的真空力量吸食食物。因此，不能把未成年墨西哥蠑螈與其他動物養在一起，他們會互相咬對方，即使是同類，但可以把成年的墨西哥蠑螈養在一起。魚會在墨西哥蠑螈睡眠時咬它們的腮，導致發炎。\n生長環境.\n墨西哥蠑螈生活於14至20攝氏度（54至68華氏度），17至18攝氏度（華氏62至64度）為最佳溫度。低溫會減慢它們的新陳代謝，然而，在10攝氏度（50華氏度）時它卻能更好地對抗疾病。高溫會使它感到壓逼及增加食量，此時，應該使用冷卻系統。把它們放入自來水前，應把自來水作除氯處理，因為氯是有害的。單一隻墨西哥蠑螈應該放在10美式加侖的容器內（44升），再加入約150毫米的水（6英寸）。為防止其跳出容器，應該在上面加上蓋子。可以用氣泵水底過濾器，但要注意減低水流，否則會使它們感到緊張。每週應更換百分之20的水，用吸管從底部慢慢抽出水。還應避免小砂粒，緊張與水泡會使墨西哥蠑螈誤將砂粒吞下。應該為幼小的墨西哥蠑螈提供一些漂浮植物作為隱匿之處。對於成年的墨西哥蠑螈應該提供小洞穴。不必提供照明，因為它們是夜行動物。它們大部分時間會呆在容器的底部，浮出水面是代表感到壓力或者是生病了。請依照這些情況好好設計它們棲息的容器。\n阿根廷作家胡利奧•科塔薩爾寫了一篇短篇小說的名字命名的蠑螈。 \n這個詞經常被用來螈在填字遊戲。 \n螈坦克經常提到的弗蘭克赫伯特的沙丘系列書籍。 \n它經常被用來在最初幾年的瘋狂雜誌作為一個正在運行的壓制和在開玩笑，例如在一個模仿華茲華斯的“我孤獨地漫遊，像一朵雲”： \n“我孤獨地漫遊，作為一個土塊， \n只要拿起抹布和舊瓶子， \n當前進的路上我苦戰， \n我看到一台主機的墨西哥鈍口螈。“ \n該螈提到在音樂兒童的伊甸園斯蒂芬施瓦茨。在恰當地名為歌曲名為“命名”，亞當和夏娃通過一個長長的清單的動物，開始以字母“1”，在1點提螈。 \n虛構生物Wooper和Quagsire從神奇寶貝專營權都基於墨西哥鈍口螈。 \n虛構的博士縮減至動物之森：野生世界是一個螈。如果交談，他會給予你情緒使用局內設計。 \n在勒內多馬爾的書一夜間出現嚴重的飲用水是一個擴展的隱喻與人類的墨西哥鈍口螈。他指出，雖然一螈可能被迫成熟，人不能強迫，但必須看到這樣的轉變。 \n墨西哥鈍口螈也提到了普里莫列維的短篇小說，當歸法福爾拉。 \n樂隊一首歌曲名為坎今天下午在墨西哥鈍口螈的是其1997年專輯向下朝天。 \n該 webcomic 5ideways有一個字符，被稱為“螈” \n藝術家的諾蒂利斯'的2002年電子樂專輯題為'你是一個螈'列於記錄標籤'星球木' \n 出面網頁 [編輯]作為寵物護理螈 \nAxolotl.org \n短電影敘述有關螈 \n由“http://zh-yue.wikipedia.org/wiki/％E5公司％％A8的酶A2％E8％A5的高爐％E5公司％％93％E8％A5的％的A0％91％E8％88％9E條”收"}
{"id": "8941", "revid": "1806297", "url": "https://zh-yue.wikipedia.org/wiki?curid=8941", "title": "英格蘭足球代表隊", "text": "英格蘭足球代表隊，係代表英格蘭嘅官方足球隊，出席國際足球賽事好似FIFA世界盃同歐洲國家盃咁，隸屬英格蘭足球總會。\n由於歷史原因，英倫三島四個地區都有各自獨立嘅足球管理機構、本地聯賽同代表隊，互不從屬。但國際奧委會（IOC）唔承認地區性代表隊參賽，英格蘭同埋其餘三地包括蘇格蘭，北愛爾蘭及威爾斯都唔能夠參加奧運足球項目。\n英格蘭喺歷史上攞過34屆英國本土四角錦標賽冠軍，但係國際賽成績就麻麻地，淨係攞過1966年世界盃冠軍，而嗰屆重係英格蘭主場。直到修夫基走馬上任，成績先至見得下人（2018年世界盃殿軍、2020年歐國盃亞軍）。\n而家英格蘭嘅波衫贊助商係 NIKE。"}
{"id": "8942", "revid": "75775", "url": "https://zh-yue.wikipedia.org/wiki?curid=8942", "title": "新山縣", "text": "新山縣（馬來語：Daerah Johor Bahru）係馬來西亞柔佛州八個州縣之一，位於馬來半島南部。新山縣向北隔住居鑾縣，東隔住哥打丁宜縣，西隔住笨珍縣，南隔住新加坡。佢嘅總部係新山。照2006年嘅估計黎睇，新山縣嘅總人口係173萬，佢有兩個通道同新加坡連接：一就係位處坡低嘅新柔長堤，二就係位處振林山（Gelang Patah）嘅馬來西亞第二通道同新加坡嘅大士産業地區連埋一齊。\n新山縣有四個理事會：新山市係由城市理事會（Majlis Bandaraya Johor Bahru）管理，其近城市周圍嘅地方畀新山市政理事會（Majlis Perbandaran Johor Bahru Tengah）管理。喺新山縣嘅東部就係巴沙古當海港，佢就被巴沙古當行政區（Pihak Berkuasa Tempatan Pasir Gudang）管理。喺新山縣嘅北部，古來就係呢道嘅主要小鎮，就被古來市政理事會（Majlis Daerah Kulai）管理。\n新山縣有好多個主要嘅小鎮，佢哋被分成三個唔同理事會嘅區域：被新山市政理事會嘅區域有士古來（Skudai），蒲來（Pulai），振林山（Gelang Patah），馬西（Masai）同埋烏魯哋南（Ulu Tiram）；畀古來市政理事會嘅區域有古來（Kulai），士乃（Senai）同埋士年納（Sedenak）。巴沙古當（Pasir Gudang）同埋丹絨浪塞海港（Pelabuhan Tanjung Langsat）地係畀巴沙古當行政區（Pihak Berkuasa Tempatan Pasir Gudang）管理。"}
{"id": "8950", "revid": "87401", "url": "https://zh-yue.wikipedia.org/wiki?curid=8950", "title": "凸字", "text": "凸字，又叫做點字，係一種畀盲人用嘅字，等佢哋可以靠摸凸字讀書。凸字英文叫 braille，係法國人布雷爾 (Louis Braille) 響1829年發明。\n凸字主要係同拉丁字母編碼，不過，唔同地方會因應各自語言特性而另行同凸字編碼。例如有英語點字、法語點字、日語點字等等。\n由於中文字比較複雜，平時用開中文嘅地區都唔會直接將中文字化做點字，而係會選擇將每個字都用拼音拼出嚟，例如粵語有粵語點字（香港澳門等等地方通用）；官話有現行盲文（中國大陸地區通用）、國語盲文（台灣通用）等等。世界上其他用漢字嘅地區有人曾經發明出漢點字用嚟表達日文入面嘅漢字，但係都仲未曾能夠普及到。\n歷史.\n布雷爾細個已經係盲嘅。拿破崙想有一套可以夜晚可以讀嘅字，畀軍人唔使出聲唔使光都可以讀得到。所以佢叫巴比 (Charles Barbier) 做一套，用十二個點編字，不過呢套嘢畀一般軍人就太難學，軍方唔受佢呢一套。咁1821年巴比就去到法國巴黎嘅國立盲人學院，就響呢度遇到布雷爾。布雷爾發覺十二點太難用，讀一個字唔可以唔郁手指，咁樣，手指唔可以郁好快咁讀晒成句。布雷爾將個碼改寫，變做六點，咁讀嘅速度會快好多。\n格式.\n凸字固名思義就係響紙或其他平面上面凸出嚟嘅字，而點字就道出咗佢係用點來編字。\n目前為止大多數流行嘅凸字方案都係好似布雷爾原本個方案咁樣有六點，排成長方形，每個方形代表代表一個字母或者符號。六點左右各三，排成兩棟，即係咁樣：\n每一點位都有個數字名，左邊嗰棟，由上至下，叫一二三。右邊嗰棟，上至下，叫四五六。要形容一格凸字，就會用凸起嗰啲點嘅數字嚟到描述嗰一格，例如拉丁字母M字嘅點字會係第一三四點凸起咗，嗰架點字就會叫做一、三、四(1-3-4)。\n因為六點只能夠表達2嘅6次方，即係64種唔同文字，後尾有啲人想用凸字嚟表達其他更加多符號嘅嘢，例如話音樂樂譜、電腦編碼美國信息交換碼（ASCII）嘅所有符號、漢字之類，發現六點唔夠用，所以就加多兩點響下面，變做八點：\n通常最低嗰兩點，左邊叫七，右邊叫八。有啲方案用呢七八點嚟分開拉丁字母大細楷同埋數字，但係冇普及到。"}
{"id": "8951", "revid": "14", "url": "https://zh-yue.wikipedia.org/wiki?curid=8951", "title": "點字", "text": ""}
{"id": "8955", "revid": "216154", "url": "https://zh-yue.wikipedia.org/wiki?curid=8955", "title": "秀茂坪", "text": "秀茂坪（）位於香港新九龍東邊，行政上屬於觀塘區，裏面大部份人都係住響公共屋邨。其中秀茂坪邨更係家傳戶曉嘅屋邨。秀茂坪原名蘇茅萍，因發音相近嘅關係，一度被人稱為掃墓坪，二次大戰時亦曾經係死人埋葬嘅地方。戰後由於九龍人口增加，港府喺五六十年代喺呢度起徙置區。因為呢度要住人，叫掃墓坪實在唔吉利，咁就改名做秀茂坪。後尾徙置區再經過規劃就慢慢變成秀茂坪邨，成條邨有差唔多四十四幢樓。\n舊時嘅秀茂坪全部都係十幾層高嘅公屋大廈，到咗2000年代，條邨因為老化而要重建，人口一度下跌。重建之後，秀茂坪唔單止有原來嘅秀茂坪邨，重新起咗寶達邨、曉麗苑等公共屋邨同埋居屋，附近亦有秀茂坪警署同埋基督教聯合醫院。"}
{"id": "8956", "revid": "1359804", "url": "https://zh-yue.wikipedia.org/wiki?curid=8956", "title": "秀茂坪邨", "text": "秀茂坪邨位於香港觀塘秀茂坪，係香港房屋委員會轄下嘅一公共屋邨。\n秀茂坪邨以前叫秀茂坪徙置區，原本有44座舊式公屋，喺1964年至1973年之間入伙。\n1984年，秀明樓落成，令秀茂坪邨公屋數目增至45座。\n1990年代起，秀茂坪邨原有44座舊式公屋陸續被清拆重建。1993年，秀安樓同秀富樓首先重建完成。而第1至17座就重建做居屋曉麗苑。秀茂坪邨嘅最後一期計劃，而家改咗名做秀茂坪南邨，並喺2009年7月中起攞鎖匙入伙。\n樓宇名.\n秀茂坪邨第一至五期.\n服務設施大樓喺2001年落成。"}
{"id": "8959", "revid": "216154", "url": "https://zh-yue.wikipedia.org/wiki?curid=8959", "title": "寶達邨", "text": "寶達邨（Po Tat Estate）響香港秀茂坪東北部，係香港房屋委員會轄下嘅公共屋邨之一。\n寶達邨位於寶琳路同秀茂坪道交界，由13座公屋同寶達商場組成，喺2001年起落成。寶達邨現址本來係水泥廠，後尾香港房屋委員會要發展呢塊地。原本房委會叫佢做「寶琳路房屋發展」計劃，不過呢個名令人誤會條邨叫「寶琳路邨」，甚至將佢同寶林邨搞亂，以為呢個屋邨響將軍澳。\n原本「寶琳路房屋發展」計劃分為寶達邨嘅7座公屋，同埋6座叫做「曉琳苑」嘅居屋。因為香港政府決定唔再賣居屋，所以曉琳苑屋無賣到出去，香港房屋委員會決定將曉琳苑6座樓，併埋入寶達邨做出租公屋，而且喺2003年起入埋伙。而寶達商場就係喺2002年第一季落成啟用，有一間酒樓同一個街市。另外，寶達邨側邊亦起咗秀茂坪天主教小學嘅新校舍。\n喺2003年區議會選舉中，寶達邨自成一個區議會選區，家下區議員係馮家龍。2003年至2007年，當時區議員係蘇家豪。喺2003年之前，寶達邨係順天東區議會選區，當時區議員係何偉途。\n寶達商場.\n寶達商場喺2002年初落成，樓高三層，商場之上係達祥樓公屋。商場地下設有街市、一樓設有一間中西式餐廳。另外亦有各式店舖、便利店、食肆、快餐店等。商場二樓重有巴士、的士同埋小巴總站。\n交通.\n第一條喺寶達邨做總站嘅巴士路線係九龍巴士13D。喺寶達商場附設嘅巴士總站未落成之前，13D巴士路線曾經喺達翠樓對開嘅垃圾站設置臨時總站。\n專線小巴71A喺2001年3月7號投入服務，來往寶達邨同藍田地鐵站。\n另外，居民亦可以到寶琳路或者秀茂坪道乘搭其他途經嘅交通路線。"}
{"id": "8965", "revid": "8", "url": "https://zh-yue.wikipedia.org/wiki?curid=8965", "title": "青山醫院", "text": "青山醫院，花名「青山」，係香港最著名嘅精神科醫院，位於屯門青松觀路15號，而家由醫院管理局管理，係新界西聯網其中一間醫院。青山醫院喺1961年落成，提供法醫精神科、老人精神科服務、兒童及青少年精神科、智障精神科、復康服務、精神科社康服務、屯門酒與藥物依賴組等服務。青山醫院所有病房都係設計用以接收自願同埋非自願入院嘅病人。\n簡介.\n青山醫院喺1961年成立，係香港歷史最悠久嘅精神科醫院，為新界居民提供精神科住院服務，並管理多間精神科診所同日間醫院。此外，醫院亦為其他醫院嘅住院病人提供諮詢服務。除咗一般精神科治療之外，醫院並提供多項相關嘅專科服務同復康計劃。青山醫院係現時香港唯一設有精神法醫科嘅醫院，為研究生提供精神科訓練、臨床心理學同職業治療嘅實習訓練，並為精神科護士提供訓練。醫院透過舉辦定期嘅教育活動，加強社區對精神健康嘅認知同了解。\n文化影響.\n香港人成日將「青山」一詞同精神病畫上等號。「入青山」，「青山開放日」呢啲詞都俾香港人攞嚟形容一個人精神有問題。"}
{"id": "8966", "revid": "14", "url": "https://zh-yue.wikipedia.org/wiki?curid=8966", "title": "九巴", "text": ""}
{"id": "8967", "revid": "1573376", "url": "https://zh-yue.wikipedia.org/wiki?curid=8967", "title": "油蔴地小輪", "text": "油蔴地小輪係香港一間渡海小輪公司，曾經專利經營全香港小輪生意。公司喺1923年成立，全名係香港油蔴地小輪船有限公司。1989年之後，變成香港小輪（集團）有限公司嘅一間子公司。間公司除咗做小輪生意之外，亦都有做地產、投資、船廠、旅遊、酒店唔同生意。2000年嗰陣，佢放棄專利小輪生意，轉咗畀新世界第一渡輪。\n油蔴地小輪家下最大股東係恆基。家下有員工400人。"}
{"id": "8968", "revid": "14", "url": "https://zh-yue.wikipedia.org/wiki?curid=8968", "title": "油麻地小輪", "text": ""}
{"id": "8969", "revid": "14", "url": "https://zh-yue.wikipedia.org/wiki?curid=8969", "title": "香港油蔴地小輪有限公司", "text": ""}
{"id": "8970", "revid": "14", "url": "https://zh-yue.wikipedia.org/wiki?curid=8970", "title": "香港小輪(集團)有限公司", "text": ""}
{"id": "8971", "revid": "14", "url": "https://zh-yue.wikipedia.org/wiki?curid=8971", "title": "HYF", "text": ""}
{"id": "8972", "revid": "14", "url": "https://zh-yue.wikipedia.org/wiki?curid=8972", "title": "香港油蔴地小輪船有限公司", "text": ""}
{"id": "8973", "revid": "952349", "url": "https://zh-yue.wikipedia.org/wiki?curid=8973", "title": "最佳拍檔大顯神通", "text": "《最佳拍檔 大顯神通》（）係香港喺1983年出品嘅動作搞笑片，係《最佳拍檔》系列嘅第二集。呢套戲係由曾志偉導演，由許冠傑、麥嘉同埋張艾嘉主演，係新藝城嘅1983年賀歲片。\n電影資料.\n制作.\n出品機構：\n出品人：麥嘉、石天\n監製：黃百鳴\n導演：曾志偉\n編劇：黃百鳴\n主演：許冠傑、麥嘉、張艾嘉、倉田保昭、徐克、曾志偉、曹達華……等。\n背景同簡介.\n呢套戲延續住《最佳拍檔》系列嘅素材，講述一個機智保鑣聯同一個烏龍神探，加上惡死差婆一齊大破海外黑幫喺香港犯罪嘅故事。呢個系列嘅特別之處係可以喺港產片裏面欣賞到好有質感，會郁又會噴火同埋射飛彈嘅機械人，又會用上一啲遙控嘅模型，好似車、船、飛機直升機……等嘅道具嚟加強先進科技嘅效果，以當時嘅香港電影制作角度嚟睇，呢啲特技已經足以畀到人嘆為觀止嘅感覺。\n票房成績.\n呢套電影喺1983年2月5號喺香港上畫，累積票房高達23,273,140港紙，係1983年香港中文電影票房當中最賣座嘅一部。"}
{"id": "8975", "revid": "1759534", "url": "https://zh-yue.wikipedia.org/wiki?curid=8975", "title": "油麻地", "text": "油麻地（，），以前多數寫做油蔴地，係香港九龍半島西岸中段一個地方。油麻地係九龍市區來講，發展得比較早個一段，以前係漁船集中嘅地，市區就係同漁民做生意發展出來，對開有油麻地避風塘，家下變成貨船上貨落貨嘅地方。而市區商住混合為主，呢處工業已經息微。市區中心圍住九龍彌敦道。行政上佢係歸油尖旺區。\n歷史.\n響英國1860年得到九龍之前，呢塊地名不經傳。根據口耳相傳，油麻地有個更古老嘅名，叫大石剌（剌讀肋），就係一排大石。。不過1863年九龍地圖上亦無呢個地方。油麻地相信係水上蜑家人船集聚集嘅海皮。而根據天后廟裏面1870年（即係同治九年）立嘅碑記，當時呢度稱為「蔴地」，係漁民曬船上麻纜嘅地方。油麻，即係芝麻，係對漁民好重要嘅產物，因為佢嘅油，補船補網都要用到。後尾因為呢度好多漁民整船，芒角同其他村嘅人來開舖。慢慢呢度多人，變做市集，重開始有組織街坊。街坊就係後尾大型嘅油蔴地天后廟搞手，睇返重修記錄，個廟要重修嘅年份同大颱風襲港年份配合。\n交通.\n呢區最主要路係彌敦道、廣東道同窩打老道。"}
{"id": "8976", "revid": "14", "url": "https://zh-yue.wikipedia.org/wiki?curid=8976", "title": "油蔴地", "text": ""}
{"id": "8977", "revid": "259", "url": "https://zh-yue.wikipedia.org/wiki?curid=8977", "title": "卡位", "text": "卡位（Booth Seat）係類似舊時火車卡，面對面嘅包廂形式座位，中間隔住張檯，畀人去食嘢、擺嘢、傾生意、傾保險……等等；最少可以有一人坐一邊嘅兩人卡位，同埋最多可以兩邊加埋坐六至八個不等嘅多人式坐位。\n最常見到卡位嘅地方係一啲茶餐廳同埋西餐廳裡面，不過而家好多中菜酒樓同埋一啲特色食肆或者咖啡小店好似星巴克（Starbucks）咁，都特登整啲卡位，等人客有個私人空間嘅感覺。\n好多高級少少嘅地方嘅卡位都會採用梳化設計，等人客可以坐得舒舒服服，但係一般嘅茶餐廳之類就會簡單咁用木板櫈，因為比較易清潔同埋唔使太多嘅保養。\n除咗餐廳食肆會搵到卡位之外，其實喺一啲交通工具上面都可以發現到，好似一啲行走中國大陸嘅火車就有卡位。而喺香港，往來市區同離島嘅某啲渡海小輪上面都會搵到類似卡位嘅座位。"}
{"id": "8980", "revid": "43018", "url": "https://zh-yue.wikipedia.org/wiki?curid=8980", "title": "雞毛鴨血", "text": "雞毛鴨血並唔係指雞嘅毛同埋鴨嘅血，而係用嚟形容輸得好慘好慘，或者被搞到好難翻身嘅悲慘情況；佢嘅出處已經無從稽考，但係就成為咗香港人好常用嘅形容詞語。"}
{"id": "9014", "revid": "147604", "url": "https://zh-yue.wikipedia.org/wiki?curid=9014", "title": "聖誕樹", "text": "聖誕樹係響聖誕節之中嘅其中一種傳統代表。通常都係一種常綠嘅結毬果樹，響聖誕節期間，買番嚟響屋企放或者用響公眾場合，同時加上聖誕燈去同有色彩嘅聖誕音樂去做裝飾。\n日期.\n響傳統上，聖誕樹係唔會響平安夜（12月24日）嗰日之前買同埋去裝飾，然後再響嗰日之後嘅第十二晚（1月6日）之後拆除；相信響平安夜前裝上或者裝第十二晚之後拆除就會帶來唔好運。"}
{"id": "9054", "revid": "259", "url": "https://zh-yue.wikipedia.org/wiki?curid=9054", "title": "平安時代", "text": "平安時代（）係日本一個時代嘅稱呼，年份為794年到1185年左右。當桓武天皇將個首都移到平安京（即係後來嘅京都）之後，平安時代就咁樣開始喇，好多貴族都喺平安時代做地方官，武士嘅制度亦都喺呢個時代形成。直到平家被消滅，源氏建立鎌倉幕府為止，呢個時代足足有390年嘅時間。當時有個叫紫式部嘅人寫咗一本叫源氏物語嘅書，都幾出名。"}
{"id": "9056", "revid": "42683", "url": "https://zh-yue.wikipedia.org/wiki?curid=9056", "title": "Xbox 360", "text": "　\nXbox 360係美國微軟公司開發嘅第七世代遊戲機，亦係「Xbox」系列機種嘅第二代。Xbox 360嘅主要競爭對手包括Sony嘅PlayStation 3同埋任天堂嘅Wii。\nXbox 360已經喺2005年11月22號開始喺北美地區發售，跟住就輪到歐洲同埋日本，而香港同埋台灣亦都已經喺2006年3月16號開始有得買。"}
{"id": "9057", "revid": "70546", "url": "https://zh-yue.wikipedia.org/wiki?curid=9057", "title": "室町時代", "text": "室町時代（日語：）係指室町幕府存在嘅年份，時間為1338年到1573年。此外，哩個時代同時間與南北朝，非正式地同戰國時代並存嘅時間，由足利尊氏成為征夷大將軍之後直到最後一任將軍足利義昭畀織田信長趕出京都外止。由於長年受到內亂嘅關係，幕府已經控制唔到其他大名，導致幕府權力下降。此外，傳統嘅守護大名大多數受唔住下級武士嘅壓力，而被迫放棄大名一職。此外，葡萄牙嘅商船到日本進行貿易，日本開始同西方國家進行接觸。"}
{"id": "9059", "revid": "1616271", "url": "https://zh-yue.wikipedia.org/wiki?curid=9059", "title": "PlayStation 2", "text": "PlayStation 2（簡稱PS2，日文：）係日本Sony旗下嘅新力電腦娛樂（SCEI）開發嘅第六世代遊戲機，亦都係「PlayStation」系列機種嘅第二代。同期嘅競爭對手包括世嘉嘅Dreamcast、任天堂嘅GameCube、微軟嘅Xbox同埋Xbox 360。\nPlayStation 2喺2000年3月4日首先喺日本推出，跟住同一年10月26日就輪到北美地區，而歐洲嘅發售日期就係2000年11月24日。直到2005年11月29日為止，PlayStation 2已經喺全世界賣咗超過1億1萬部。"}
{"id": "9072", "revid": "259", "url": "https://zh-yue.wikipedia.org/wiki?curid=9072", "title": "梳化", "text": "梳化（，音譯自英文Sofa），係屬於凳、椅嘅一種。\n傳統款式.\n傳統嘅梳化，一般嘅設計同椅一樣，喺背後會有一段垂直嘅椅柄畀人俟背脊用，而兩邊亦會有用嚟承托雙手嘅手柄。\n座位.\n座位方面，有只係畀一個人坐嘅單人梳化，亦都有畀三人平排坐嘅長梳化，同埋Ｌ字形可以坐多幾個人嘅Ｌ字梳化……等等。\n制作及材料.\n至於用嘅素材，主要係用上造好形狀嘅鋼鐵支架，然後安上排列整齊嘅彈弓（或者用氣墊代替彈弓），再加上一層又一層嘅海綿做坐墊同凳背墊，跟住喺面頭披上一層剪裁合適嘅皮革，打釘定型而成。\n傳統＋現代.\n有啲加入現代概念嘅傳統梳化，可以一拉機關就會將塊椅柄挨後成平躺嘅形態，腿嘅位置重會有塊托板頂出嚟承托雙腿。有啲三人座梳化可以將個成塊椅柄放平，變成一張畀人臨時瞓覺用嘅梳化床。\n相對價格.\n梳化會畀人有軟綿綿嘅感覺，唔會有頂住盤骨嘅硬崩崩，好嘅梳化甚至可以因應身體嘅形狀同重量而令到坐上去嘅人得到最佳嘅舒適感；又因為傳統嘅梳化喺手工同材料方面都比較復雜同講究，觀感亦都比較有格調，所以一般嚟講佢嘅售價都會貴過普通嘅凳，甚至可能需要花費過萬港元先買到一張單人座。\n新概念嘅出現.\n依家亦出現咗好多用簡單概念設計嘅梳化，材料唔需要用到咁高質素，手工亦都唔會太復雜；有啲只係做到好似汽球咁只要用氣泵打入空氣就可以成為一張梳化形，或者一塊剪裁好嘅布裏面塞入好多細細嘅發泡膠粒嚟到做材料，再加幾塊厚海綿定型；呢類梳化嘅觀感比較挑皮，價格亦相對平，所以好迎合到新一代年青人嘅喜好。"}
{"id": "9075", "revid": "1788010", "url": "https://zh-yue.wikipedia.org/wiki?curid=9075", "title": "霍英東", "text": "霍英東（原名霍官泰，，），係香港企業家，香港出世，亦係香港立法會體育、演藝、文化及出版界功能界別議員霍震霆嘅爸爸、霍啟剛嘅爺爺。\n屋企.\n霍英東祖籍廣東番禺，鄉下響練溪村。屋企做艇家生意。佢1923年響香港出世，7歲死老頭同埋兩個阿哥。之後入皇仁書院。無耐香港畀日本打到來，所以無得讀。佢之後接手家族生意。\n事業.\n佢最出名係響1950年韓戰期間，中華人民共和國受聯合國禁運令之下，走私物資入中國大陸。\n體育運動.\n佢係一位體育運動發燒友，特別鍾意足球，早年組織有「榮小足球隊」同埋「卓然隊」，重親自落場喺灣仔修頓球場同其他小型球隊比賽。之後重成立東昇足球隊加入香港甲組足球聯賽，亦都曾經長時間擔任香港親中派足球會愉園體育會會長一職。1970年，佢出任香港足球總會會長，成為首位香港足總唐人會長。而佢亦都鍾意羽毛球、網球同埋象棋，贏過兩屆全港網球雙打冠軍，亦係香港象棋總會嘅榮譽會長。\n1958年8月19號，中華人民共和國鑑於好多國際體育組織都當中華民國係代表中國嘅合法政府，同國際奧委會斷絕關係，同時北京方面亦極力反對國際上將臺灣當係獨立國家，繼而响其他國際單項體育組織冇晒會員席位。隨住中華人民共和國同埋其他西方國家嘅外交關係恢復正常化，佢喺1970年代游說中國大陸重返國際體育大家庭，其後中華人民共和國取代中華民國，並以中國嘅名義攞到會員席位，並且協助中國大陸重返國際體壇，1974年7月14號，喺佢嘅推動之下，中華人民共和國正式重返亞洲足球協會。\n政治.\n官至中華人民共和國全國政協副主席，係首位香港人擠身中國國家領導人級別，叫做「愛國商人」。官方新華通訊社形容霍英東係「中國共產黨的親密朋友」；而香港特別行政區行政長官曾蔭權稱讚霍英東佢係「模範港人」。霍英東嘅後人都好出名，所以身後嘅霍英東就叫做霍老。"}
{"id": "9076", "revid": "1851209", "url": "https://zh-yue.wikipedia.org/wiki?curid=9076", "title": "西多士", "text": "西多士（，，全名叫法蘭西多士，臺灣叫法國吐司，簡稱西多）係一種源自歐洲嘅麪包食品，到家已經喺美洲同埋亞洲都好普遍。製法係將蛋、奶，或者再加入果汁同埋調味料打成漿液，將麪包浸入漿液之後，再撈起放入油裏面，煎或者炸到金黃色製成。食嘅時候通常會喺表面加上牛油、糖漿、忌廉、糖、果醬、香草甚至生果。製作方法同埋食嘅時候加嘅配料，唔同地區都會唔同。\n起源.\n西多士嘅起源，可追溯至羅馬帝國時期。喺歐洲流傳期間，曾經有過唔同嘅名，但最後以（英語：Fretoast）最為普及，被翻譯成中文「法蘭西多士」。\n西多士嘅出現相信同早年嘅人唔想嘥嘢食有關，於是就將食剩而變到唔新鮮嘅麪包，加入雞蛋煎至金黃色後竟然變得美味，就噉產生咗呢種食物。其後西多士更加入唔同嘅調味料同埋水果，令到西多士成為可口嘅食物。後來唔單止喺歐洲普及，更加傳入北美洲同埋亞洲，成為一種普及食品。\n各地嘅西多士.\n歐美.\n西多士係北美洲同埋歐洲部份地區常見嘅早餐食物，主要作為早餐或者下午茶嘅茶點。西多士亦都可以加上雪糕而成為一道甜品。歐洲同埋美國嘅西多士做法相似，歐洲常見嘅西多士主要使用法國麪包製作。當麪包浸入蛋汁之後，就會放入煎鍋用油輕煎，令到麪包兩面呈現淡淡嘅金黃色。食用之前可以塗上糖漿或者果醬，亦可喺表面撒一啲肉桂粉。西多士亦可以配上水果一齊食，喺表面塗抹鮮忌廉之後，再加上士多啤梨、藍啤梨或者車厘子之類嘅水果，都係歐美地區常見嘅食用方法。\n臺灣.\n臺灣稱為法式吐司，主要使用吐司麪包或厚片吐司製作。一般將吐司雙面沾上蛋汁後，用平底鍋輕煎兩面至金黃色。如果使用厚片吐司，通常會切成塊狀裹上蛋汁之後油炸，令到吐司內酥鬆外香脆，然後切成方塊狀上檯。上檯之後會淋上煉乳、蜂蜜。如果搭配水果就係「法式水果吐司」。受到美式文化影響，亦有將幾片薄片法式吐司疊起（或夾餡），灑上糖粉，好似美式鬆餅咁去品嚐。。\n香港.\n西多士傳入香港成之後，揉合咗中西方嘅飲食文化，轉變成另種特色茶點，成為港式茶餐廳最受歡迎嘅早餐同埋下午茶小食。同傳統歐美西多士嘅大分別，係麪包唔係輕煎而係用油炸到金黃香脆。最常見喺用一塊西多士上檯，有啲茶餐廳會用兩塊西多士中間夾花生醬，有啲會加上芝士、火腿同埋香蕉。上檯之後，搽喺西多士表面最常見嘅配料係牛油、糖漿同埋煉奶，部分會提供花生醬、果醬、朱古力醬或者咖央（一種由東南亞 / 南洋傳來的醬），無一定嘅標準。\n健康飲食.\n西多士係香港人至愛嘅茶餐廳小食，但係由於麪包吸油同埋經過煎炸，係高脂肪同埋高熱量嘅嘢食，再加上喺西多士上面搽嘅牛油、淋嘅糖漿同埋煉奶、花生醬之類，熱量就更加高，並唔係健康嘅食物，所以唔適宜經常食用。\n無聊嘢.\n2003年3月，由於法國反對美國入侵伊拉克，美法關係惡化，美國國會唔妥法國，喺國會山莊裏面嘅餐廳，餐牌裏面同法國有關嘅食物，一度啲名改晒。其中「法式多士」（英文：French toast）改做「自由多士」（英文；Freedom toast），直至嗰年九月先改返原名。\n相關節目.\n香港ViuTV嘅飲食娛樂資訊節目《今晚趁熱食》，喺第6集「美味攻略」嘅環節，介紹過西多士金黃脆秘技，方法係用鴨蛋取代雞蛋，再加入椰漿、肉桂粉同埋鮮橙汁打成漿，用麪包醮透之後油炸，製作成嘅西多士色澤會更金黃、口感更香脆。"}
{"id": "9083", "revid": "771853", "url": "https://zh-yue.wikipedia.org/wiki?curid=9083", "title": "香港家族", "text": "以下嘅係香港家族："}
{"id": "9084", "revid": "70546", "url": "https://zh-yue.wikipedia.org/wiki?curid=9084", "title": "雷亮家族", "text": "九巴創辦人之一雷亮之後人。"}
{"id": "9089", "revid": "1785188", "url": "https://zh-yue.wikipedia.org/wiki?curid=9089", "title": "亞洲太平洋經濟合作組織", "text": "亞洲太平洋經濟合作組織（簡稱：亞太經合組織，英文：'，簡寫為'）係一個促進亞太地區經濟成長、合作、貿易、投資嘅組織。組織喺1989年成立，而家有21位成員，總部就設喺星嘉坡。佢哋每一年都會召開一次「經濟領袖會議」（）。嗰個會議會討論由「部長級會議」（一個喺經濟領袖會議召開前幾日嘅會議）同埋「企業顧問委員會」提出嘅戰略建議，之後就會通過「經濟領袖宣言」公佈達成嘅正式政策。"}
{"id": "9091", "revid": "157", "url": "https://zh-yue.wikipedia.org/wiki?curid=9091", "title": "亞太經合組織", "text": ""}
{"id": "9101", "revid": "158703", "url": "https://zh-yue.wikipedia.org/wiki?curid=9101", "title": "奧克蘭 (加利福尼亞州)", "text": "奧克蘭（，，意思係「橡木地」），又譯做屋崙（）係座城，建於1852年，係美國西部主要港口之一，位於加利福尼亞州三藩市灣區（）嘅（），係阿拉米達縣嘅縣府。屋崙北面係柏克萊加州大學所在嘅柏克萊市；西面係通過三藩市-屋崙海灣大橋連接嘅三藩市；西南面係美國海軍及美國海軍陸戰隊（後備隊）基地兼島嶼城市阿拉米達（）同俗稱「政府島」嘅基地。奧克蘭重完全包圍住一座富裕嘅獨立城市，批文（）。\n史.\nOhlone.\n最早喺今日屋崙呢個位置定居嘅係一個叫做Huchiun嘅印第安部族，集中住喺今日美麗湖（）一帶。\n西班牙殖民時期.\n西班牙征服者（）喺1772年以西班牙國王名義佔領咗屋崙一帶嘅土地。十九世紀初，西班牙國王賜咗呢塊地畀一個叫做嘅軍人，畀佢喺嗰度開農場謀生（後來獨立咗並管理加州嘅墨西哥政府都無反對Peralta嘅業權）。農場就叫做。農場裏面有一排橡樹由今日下城嘅位置生到出去阿拉米達咁滯。Peralta叫呢處做Ecinal，即係橡樹園嘅西班牙文。Peralta將呢塊地分咗畀佢四個仔，當中獲得大部份土地嘅Antonion同Vincent將呢塊地開放畀搬到嚟嘅人同埋啲生意佬。\n一八五零年至一九零零年.\n中嘅敗方墨西哥將包括屋崙在內嘅大半江山輸咗畀美國政府。阿拉米達縣成立前，呢度有個徒置區叫做Contra Costa（意思係「彼岸」）。1852年加州議會通過法案，畀屋崙正式建市。\n自此屋崙獲得大力發展。火車喺1860年代尾通車後，屋崙就做咗主要嘅火車總站。1868年，（Central Pacific）喺屋崙起咗個「」，即係今日嘅屋崙海港碼頭（）。海港碼頭就做咗跨大陸鐵路（）同埋其他地區性鐵路嘅總站。而當年重未有海灣大橋，渡輪係東灣居民來往三藩市嘅重要交通工具。\n今日嘅人工湖 Lake Merritt（美麗湖）當年只係一片濕地。1870年，當時嘅市長 Samuel Merritt 下令建造美麗湖。建造初期保留周圍嘅濕地作為野生動物保育區，但係持續有人喺嗰處起屋住令濕地消失。約莫喺1915年，美麗湖周邊變成咗今日咁嘅面貌，成為咗一個畀公園圍住嘅湖。\n十九世紀後期，奧克蘭有多條來往其他城市嘅公共交通路線。1891年來往屋崙同柏克萊嘅電動公車開始營運，另外多條馬車同埋巴士路線組成一個所謂嘅，即係今日嘅前身。\n1900年代至第二次世界大戰.\n由於人口日漸增加，屋崙市漸漸吞併附近嘅農莊同小鎮，例如佢東面嘅就變成而家嘅東奧克蘭。1906年，三藩市因地震受到破壞，大量居民搬咗去屋崙。\n航空業.\n1909年9月21號，中國飛機工程師馮如（1884年1月12日-1912年8月25日）喺而家嘅位置成功試飛自製飛機，成為世上第一個中國飛行員。\n1920年8月9號，試驗性質嘅航空郵政（）由屋崙首次試飛。\n1927年9月17號，著名飛行員（Charles Lindbergh）主持開幕儀式，開始運作。\n1937年5月21號，傳奇女飛行員（Amelia Mary Earhart）從屋崙起飛，開始咗佢人生最後一次飛行。\n汽車及其他工業發展.\n到咗1920年代，已經有眾多工業家喺屋崙起咗工廠。1916年，通用汽車（General Motors）喺屋崙開咗條雪佛蘭（Chevrolet）生產線。到1929年，佳士拿（Chrysler）都喺屋崙開生產線，屋崙被譽為「西岸嘅底特律」。\n1929年，雪糕喺屋崙首次堆出「石板街」（）雪糕。\n1936年11月12號，海灣大橋通車，當時上層橋面畀汽車行而下層橋面畀鐵路用。\n第二次世界大戰.\n二次大戰期間，成個東灣都投入同打仗有關嘅業務。例如凱撒船塢（Kaiser Shipyards）同埋摩亞旱塢（Moore Dry Dock Company）。另外，罐頭食品需求龐大，所以有唔少食品廠喺度開廠，例如地們（Del Monte）生產商The Oakland Preserving Company。\n大戰唔只為屋崙帶嚟商家，同時亦吸引咗全國各地嘅勞工；不過帶嚟生產力之餘亦帶嚟當時南部州份嘅，搞到各種族關係日趨惡化。\n戰後.\n戰後，因為造船業同軍事工業停咗，令就業機會大減，唔少人因為咁離開奧克蘭搬去附近嘅城市。人係少咗，但屋崙嘅種族問題就變差咗。\n四五十年代起，（Oakland Police Department，OPD）請咗一批嚟嘅差人，佢哋攞家鄉嗰一套嚟呢度執法，引發唔少種族衝突。\n截至1966年，屋崙警察局661個差人當中只有16個係黑人。全國各地一連串差人打黑人事件後， 學生 喺1966年10月喺奧克蘭組織咗「黑豹黨」（，簡稱 BPP）宣稱以武力自衛。另外，「」電單車會開始由純粹電單車聯誼組織演變成再演變成犯罪組織。同一時期，奧克蘭市開始要面對毒品氾濫、黑社會、及暴力罪案等等一大堆以前無嘅問題。\n一九八零年代及其後.\n自八十年代起，越來越多拉丁美裔移民搬入屋崙（尤其係區一帶）。呢個區係屋崙舊區之一，原屬Peralta家族，所以比較吸引嗰啲講西班牙話嘅拉丁美裔移民。\n1989年10月17號，（Loma Prieta）震冧咗一段架空嘅行車天橋，四十二人死。地震亦導致間建築物損毀，包括海灣大橋。\n1991年10月20號，，燒毀約莫六平方公里土地、差唔多四千間屋，一百五十人受傷，廿五人死；經濟損失約十五億美元。\n2009年1月1號凌晨兩點，灣區捷運鐵路警察部（BART Police）幾個差人喺Fruitvale車站月台上盤問幾個人。期間白人警員Johannes Mehserle 。有乘客拍攝到當時情形，但開槍警員無被其他同事拉返去調查，重反而玩失蹤。片段被放上分享網站YouTube，公眾對呢件事扯晒火。一月七號，大批有色人種上街示威，示威最後變成暴動。涉案警員喺1月14號被人喺內華達州捉返嚟候審。2010年7月，Jonannes Mehserle被裁定誤殺罪名成立，被判入獄兩年。裁決引發另一次示威。\n2009年3月21號，喺街上被截查時開槍打死兩個差人，奧克蘭市警察局立即聯同阿拉米達縣警局（Alameda County Sheriff's Office，ACSO）、加州公路巡邏隊（California Highway Patrol，CHP）、同埋捷運鐵路警察部一齊搜捕。當屋崙警察局攻擊小隊去到Mixon藏身處時，Mixon 開槍打死兩個行頭嘅三柴，又打傷咗行第三個嘅差人；但最後都係畀再後面上嚟嘅差人打死咗。\n華裔候任市長關麗珍（喺2011年1月3號宣誓上任，成為屋崙市首位華裔市長同埋首位女市長。\n2011年10月10號，受「佔領華爾街行動」影響，「佔領行動」嚟到屋崙，成為「佔領奧克蘭行動」（）。示威者聚集喺市政府前面嘅 廣場並且紮營露宿。「佔領屋崙行動」持續到11月中，期間示威者同執法人員爆發多次衝突。例如11月2號，示威者聚集喺海港碼頭，執法人員到場驅趕示威者，行動中，兩名示威者重傷。由於傷者可能因執法人員使用過度武力而受傷，輿論抨擊市政府處理手法。另外有1名示威者俾人開槍打死咗，兇手未搵到。而「佔領奧克蘭行動」到11月14號結束。\n2012年4月2號朝早十點半左右，，韓籍疑凶One L. Goh 喺校園開槍殺咗七個人另打傷三個人。案發大約一個鐘頭之後，疑兇向阿拉米逹市警方自首。\n地理、氣候.\n地理.\n屋崙市大約位於北緯37度48分，西經122度15分。總面積係202.4平方公里（78.2平方英里），陸地面積有145.2平方公里（56.1平方英里），水面積係57.2平方公里（22.1平方英里）。沿海灣大部分地方係平地，再入啲就係山。粗略可以將屋崙分做、、、同埋四個區，另外重有、山邊等等細區。\n由於喺正聖安德烈亞斯斷層（San Andreas Fault）上面，奧克蘭同區內其他城市一樣，周時受地震威脅。\n氣候.\n夏天乾燥炎熱但係冬天潮濕寒冷。日間氣溫可以低至華氏40度（攝氏7度）高至80度（攝氏25度）。降雨量有4.85吋至0.1吋左右。\n參考資料來源\n人口及收入.\n人口.\n根據2010年人口普查，奧克蘭市嘅人口有 390,724 人；每平方英里嘅人口密度係 5,009.2 人。當中有 134,925 位白人（佔大概百分之三十四點五）、109,471 位黑人（佔大概百分之廿八）、99,068 位拉丁美裔人（佔大概百分之二十五點四）、65,811 位亞裔人（佔大概百分之十六點八，其中華裔約佔百分之八點七）、53,378 位「其他族裔」人士（佔大概百分之十三點七）、21,877 位擁有兩種或以上血統人士（佔大概百分之五點六）、3,040 位土著（佔大概百分之零點八）、以及 2,222 位太平洋諸島族裔人士（佔大概百分之零點六）。\n收入.\n2000年統計顯示：市內男性收入中位數係每年37,433美元，女性收入中位數係每年35,088美元；家庭收入中位數係每年44,384美元。百分之十六點二家庭同埋百分之十九點四嘅人口生活喺貧窮線以下。\n喺2008年，男性收入中位數係每年46,383美元，而女性收入中位數係44,690美元；家庭收入中位數係每年55,949美元。百分之十五點三嘅家庭同埋百分之十七嘅人口生活喺貧窮線以下。\n至2009年8月為止，失業率係百分之十五點二。\n華埠.\n華人最早喺1850年代掏金潮時期就聚居奧克蘭，不過受到十九世紀排華潮影響，搬過幾次，直到1880年代落腳喺而家嘅委士打街（Webster Street）同埋第八街（8th Street）地區。奧克蘭華埠早期規模遠比三藩市嘅細；1980年代華人移民增加後，目前以位於第九街嘅中華文化學院同埋富興中心為主，大約包含百老匯街東邊嘅區域，由第七街到第十一街以至 Laney College 附近，家下嘅規模同三藩市嘅華埠不相上下。美麗湖東南邊嘅東十四大道（E 14th Avenue）附近另外有東南亞華人同埋越南人聚集嘅小華埠（又叫新華埠）。\n政府.\n奧克蘭市政府係一個「」政府。市長同埋裏面嘅參事都係由市內選民投票選出。市長任期係四年，參事每一任亦係四年。市長最多可以連任一次；參事可以無限次連任。八名參事一位擔任議長，其餘七位代表七個選區；市長指派部分市政府官員（部分官員係民選）。\n雖然地理上奧克蘭市係喺阿拉米達縣裏面，但係市政府同縣政府之間並無從屬關係。\n喺當中，奧克蘭係第九選區，以及第十四、十六同十八選區。奧克蘭亦係嘅。到2012年1月為止，以上選席都係由議員出任。\n教育.\n幼稚園、小學、初中、高中（K-12）.\n市內公立嘅中、小學同埋幼稚園通常屬於「」。喺2007年，奧克蘭聯合校區有五十九間小學、二十三間初中、同埋十九間高中，當中有九間「特別教育」學校同埋四間成人學校。\n除咗公立學校外，亦有一啲私立學校。公立同私立學校以外又有二十五間「特許學校」。特許學校唔算係私立學校，但係又唔歸聯合校區管理。\n專上.\n市內合資格嘅學院同大學有以下呢幾間："}
{"id": "9102", "revid": "40858", "url": "https://zh-yue.wikipedia.org/wiki?curid=9102", "title": "馬來長吻鱷", "text": "馬來長吻鱷，又叫馬來鱷同埋馬來假食魚鱷，係東南亞最瀕危嘅一種鱷魚。\n瀕危等級.\n馬來長吻鱷加入 CITES 附錄1 同 1996年 IUCN 紅皮書目錄裏面，因數據唔夠，暫且定為極危種或瀕危種，唔可以作商業買賣。\n形態特點.\n形似恆河鱷，但馬來長吻鱷個頭會逐漸向口鼻收窄，而且冇食魚鱷雄性嘴尾尾嘅個球狀突起。身體為橄欖綠色，背脊有模糊嘅黑色橫條紋；腳強而有力，有助於游水，雙眼就有黃啡色嘅虹膜，呢點喺鱷魚中相當少見。\n分布.\n分布喺泰國北部、馬來西亞、印度尼西亞。有報導話，喺 Sulawesi 同越南亦有馬來鱷喺度，但係未經進一步證實嘅。同灣鱷一樣，佢哋相信試過響嶺南一帶，主要係內陸河度，生活咗相當長嘅時間，啲古文係有過記載嘅。\n雖然佢嘅殘骸骨頭曾經喺珠江河口一帶畀人發現，但喺香港搵到嘅相似骨骼碎片，但係啲專家研究唔能夠好確實咁話係馬來鱷嘅。\n生物學.\n馬來鱷主要棲息喺森林泥炭沼澤地。馬來鱷具細長而窄嘅嘴，適合捕魚，但係分析佢哋胃裏面嘅嘢，發現牠佢哋食得好雜，唔會凈係食一種魚。馬來鱷嘅胃裏面發現有食蟹猴、小鼷鹿、野豬、狗、雀仔、水巨蜥、蛇、蝦等，仲有石子同露兜樹嘅樹葉，有兩個 cases 重發現有好多寄生線蟲。\n繁殖.\n鱷魚乸生到 2.5 - 3 米長嗰時就係「性成熟」，每年旱季 6 - 8 月就係築巢嘅時間。一般鱷魚巢都係起係大樹低嘅「泥炭丘」之上，泥炭丘係由死咗嘅植物咁嘅有機物沉積響樹根而形成，用葉、樹枝、碎木嚟築巢嘅，巢嘅形狀似個「小丘」，同其他鱷魚唔同，馬來長吻鱷唔會用用雜草。鱷魚巢直徑有 1.2 - 1.4 米，高約 0.6 米。蛋生喺蛋窩裏面，每窩有 15 - 60 隻蛋，蛋比較大。\n分類.\n對於馬來鱷嘅系統同分類，專家睇法唔一致。根據形態學嘅證據，傳統方法將馬來鱷歸類為真鱷科或者亞科。\n種群動態及保護.\n馬來鱷對生境嘅要求幾特別，要有特定嘅漂浮植物叢同成蔭嘅水邊棲息地，一段時間嘅森林伐木、修築水壩、開闢新水道、非法捕獵，已經使佢嘅棲息地方大量咁消失。\n香港濕地公園現時飼養咗四條馬來鱷。佢哋都住響公園展覽館裏面嘅「濕地世界」。"}
{"id": "9108", "revid": "13", "url": "https://zh-yue.wikipedia.org/wiki?curid=9108", "title": "荔園動物園", "text": "荔園動物園係喺荔園遊樂場隔籬，面積約10萬平方呎嘅動物園（大約相等於整個荔園嘅7分之1）。佢喺1951年開業，係當時香港第一間私營動物園。佢同香港動植物公園、香港海洋公園成為當時香港3個主要嘅動物園。\n養過啲乜.\n曾經養過好多唔同種類嘅野生動物，分別有熊狸（Binturong，當年荔園譯錯做「熊貓」，係一隻灰黑色嘅靈貓科動物，重係已經盲咗）、箭豬，馬騮、山羊（介紹牌寫係「德國羊」）、梅花鹿、袋鼠(1961年)﹑老虎（係印度虎，1990年代初病逝）、棕熊（80年代）、揚子鱷（叫「亞細」，1952年來港）、水鳥、獅子（分別叫「力奇」同「美美」，1975年1月來港）、黑豹（園內有2隻，其中一隻叫「亞威」，1976年6月來港，直到1993年3月病逝）、禿鷲、孔雀（禿鷲死晒後先至引入）、美洲獅（其中一隻係獅乸「咪咪」，同埋另一隻雄獅於1981年從日本運港）、後期運嚟嘅雙峰駱駝（1980年代尾）同埋長頸鹿（1992年來港，當時重足足花咗30幾萬銀買返嚟）。\n鎮園之寶.\n最令人難忘嘅，莫過於鎮園之寶：大象天奴，佢喺1958年跟沈常福馬戲團由緬甸來港表演，之後再運到荔園長住。於1989年2月3號因為患急性肺炎而被人道毀滅。呢點已成為1950年代至1970年代香港人嘅重要嘅集體回憶之一。\n園內發生過嘅事.\n另外，動物園過往亦有多個大型展覽，包括1963年嘅「金獅猴」(但報章可能寫錯，有可能係「金獅狨」)，最大嘅灣鱷（叫「好叻」，1989年6月從泰國引入）、西伯利亞虎（分別叫「阿堅」同「瑪利亞」，1990年12月從東德經荷蘭抵達香港）同埋來自泰國嘅兩頭大象（分別喺「蓮寶」同「奧安」，兩次由泰國運到香港展出：1990年同1991年2月）。荔園動物園亦曾發生過動物逃脫事件，先後有走甩老虎（1974年12月）同埋美洲獅（1989年11月）。\n結業.\n由於喺1977年起受到海洋公園競爭，令入場人數下跌。荔園動物園首先喺1993年7月31日閂門大吉，其後超過100隻動物送咗去深圳市野生動物園，一些較老嘅動物就被人道毀滅。至此香港市民再無機會喺香港見到老虎獅子大象啦。\n2004年，曾經有人建議響大嶼山起一個更大型嘅動物園，但最後因種種問題擱置。"}
{"id": "9109", "revid": "142737", "url": "https://zh-yue.wikipedia.org/wiki?curid=9109", "title": "象", "text": "象係目前世界上最大型嘅陸上哺乳動物，屬於長鼻目（Proboscidea）象科（Elephantidae），現存兩屬三種，包括非洲象屬同亞洲象屬，另外重有絕咗種嘅古菱齒象屬。非洲象有兩種：普通非洲象（又叫熱帶草原象或者灌木象）同非洲森林象，亞洲象可細分成 4 種：印度象、錫蘭象、蘇門答臘象、馬來西亞象。兩者廣泛分布喺非洲撒哈拉沙漠以南、南亞、東南亞甚至中國南部邊境嘅熱帶同埋亞熱帶地區。象因為咁大隻，所以叫大象，加上睇來笨重，又俾人叫做大笨象。\n象嘅懷孕期係 20 - 24 個月，係眾哺乳動物之首。啱啱出世嘅象 BB 就有 100 千克重，要到 8 - 14 歲先至性成熟。據報導1974年喺安哥拉獵殺咗最大嘅象有 13.5 噸重。\n象皮厚，冇乜毛，鼻同上唇黐埋，變成一條好似鞭一樣、圓筒狀長鼻，上頜有兩隻又長又大嘅門牙，就係所謂嘅「象牙」，口裏面一般每邊有三隻前磨牙同三隻後磨牙，攞嚟食高纖維嘅嘢食，樹葉、草等等，磨牙唔係一次過生晒出嚟，而家嘅磨牙磨爛之後，新嘅磨牙就生出嚟，所以如果最後一隻（第六隻）磨牙大約喺 60 歲磨左右爛之後，老象可能會因為營養不良而死，如果餵佢食磨爛咗嘅食物，可能可以繼續生存倒。\n品種.\n亞洲象又叫印度象，分佈喺南亞同東南亞，鼻尖有一個手指狀嘅突起，雌象冇象牙，即使係雄象亦有一半冇象牙或者象牙好細，耳仔比較細、圓，前腳有 5 隻腳趾，後腳有 4 隻腳趾，共有 19 對肋骨（其中蘇門答臘亞種有 20 對，但比非洲象少一對），頭骨有兩個突起，背脊拱起。性情温和，比較容易馴服。過往可再分 4 個亞種：印度象、錫蘭象、馬來西亞象、蘇門答臘象。\n非洲象有兩種，最常見嘅係普通非洲象，係現存世界上最大嘅陸地動物，耳仔大；下面嘅部份尖，不論公乸都有長而彎嘅象牙，前腳有 4 隻腳趾，後腳有 3 隻腳趾（腳趾數目比亞洲象少一隻），共有 21 對肋骨，背脊平，身長 6 - 7.3 米，身高 3-4 米，重達 10 噸。性較兇猛，尤其係孤獨嘅雄象更為兇猛，唔易馴服。\n另一種非洲象係瀕臨絕種嘅森林象，體型細，一般唔超過 2.5 米高，耳仔圓，下頜骨長而窄，前腳有 5 隻腳趾，後腳有 4 隻腳趾，同亞洲象一樣，象牙細而直，質地好硬。根據最近嘅基因分析證實佢同普通非洲象唔係同一種。\n此外重有幾個亞種，馬來西亞有一種亞洲象亞種——婆羅洲侏儒象，體型更細。納米比亞有一種非洲象亞種——沙漠象，腳板底嘅肉墊較大，更適應缺水嘅生活，非常知道節約用水，而且識響沙漠搵水源。\n響古時重有體形更大嘅長毛象——長毛象，家下已經絕種，不過響北方西伯利亞嘅凍土地帶，有猛獁象嘅屍體出土。\n習性.\n象由於少毛，容易生皮膚病，所以要成日沖涼或沖泥槳浴，象皮厚，有皺紋，有啲皺紋路成十幾厘米深，皮膚淺灰色，由於洗泥浴有時看落似泥土嘅紅啡色，啡色嘅眼，有長嘅眼媚毛，有一種罕見嘅白化象，白象眼一般係藍色。\n象嘅耳仔好大，有豐富嘅血管以便散熱，條尾唔長，頂端有毛刷。\n象係食草動物，一日要用16個鐘嚟揾食，佢哋嘅消化系統效率唔高，只有4成食物可以被吸收，一隻成年象一日雖然可以吃到30到60千克食物，但當中有6成會痾返出去。\n象在正常時每日要行3到6千米去揾食，但奔跑速度可以去到時速36千米。\n用途.\n亞洲象響南亞國家經常被馴服用來役使，響交通唔方便嘅森林地帶搬運木材等。非洲象其實都可以馴養，只係無亞洲象咁「機智靈敏」。\n古代亦訓練作為戰象，馬其頓嘅亞歷山大大帝攻打印度就係俾佢哋從未見過嘅戰象擊敗。後來迦太基嘅漢尼拔將軍越過阿爾卑斯山攻打羅馬時亦用戰象。漢尼拔將軍所用嘅象可能係家下已經滅絕嘅北非種象。\n象牙.\n由於象牙可以製造珍貴嘅工藝品，象經常遭到偷獵者嘅襲擊，作為大型動物，佢哋嘅生育周期較長，因此非常容易滅絕。目前各國為保護象已經禁止象牙交易。中國法律亦已經規定禁止象牙交易同繼續生產象牙製品。\n象同歷史文化.\n象喺古代中國多數係南方鄰國進貢嘅禮品，皇家多馴養象嚟喺典禮時顯示威儀。\n喺泰國，大象係國家象徵。泰國好多府嘅府徵都有象嘅圖案。相傳白象古時泰北嘅蘭納泰王朝帶嚟好運，自此成為泰國嘅國寶。泰國皇室勳章最高級嘅係皇家白象勳章。因為2006年從2月到7月大象數目增長三倍，而泰國用象來做的士。\n喺香港，雖然重未發現過大象化石，但學者估計響幾千年前，后海灣沼澤森林同吐露港一帶附近曾經出現過大象。\n以前荔園動物園亦曾經養過象，但喺1989年2月染急性肺炎而俾人整死咗。屍體其後被運往將軍澳垃圾堆填區。而1975年時，據講泰國一個馬戲團曾來港表演，但反應唔理想，於是將9隻大象寄居荔園，重要籌錢將嗰班大象送返泰國。\n關於香港養大象嘅記錄，請睇荔園動物園。"}
{"id": "9112", "revid": "542", "url": "https://zh-yue.wikipedia.org/wiki?curid=9112", "title": "歸西", "text": ""}
{"id": "9113", "revid": "542", "url": "https://zh-yue.wikipedia.org/wiki?curid=9113", "title": "釘蓋", "text": ""}
{"id": "9114", "revid": "542", "url": "https://zh-yue.wikipedia.org/wiki?curid=9114", "title": "冚旗", "text": ""}
{"id": "9115", "revid": "542", "url": "https://zh-yue.wikipedia.org/wiki?curid=9115", "title": "見馬克思", "text": ""}
{"id": "9116", "revid": "542", "url": "https://zh-yue.wikipedia.org/wiki?curid=9116", "title": "升天", "text": ""}
{"id": "9117", "revid": "542", "url": "https://zh-yue.wikipedia.org/wiki?curid=9117", "title": "上天堂", "text": ""}
{"id": "9118", "revid": "542", "url": "https://zh-yue.wikipedia.org/wiki?curid=9118", "title": "落地獄", "text": ""}
{"id": "9119", "revid": "542", "url": "https://zh-yue.wikipedia.org/wiki?curid=9119", "title": "過世", "text": ""}
{"id": "9121", "revid": "19607", "url": "https://zh-yue.wikipedia.org/wiki?curid=9121", "title": "香港消防處", "text": ""}
{"id": "9124", "revid": "87401", "url": "https://zh-yue.wikipedia.org/wiki?curid=9124", "title": "TTC", "text": "TTC（全寫 ，有譯多倫多交通局或多倫多公車局，係加拿大安大略省多倫多市嘅公共交通運輸管理局，營運巴士（bus）、輕鐵（LRT，一般人叫街車，streetcar）同地下鐵（subway，包括簡稱 SRT 嘅 Scarborough Rapid Transit）嘅路線。2021年，TTC 總共載客 386,443,400 人次，每日 1,397,800 人次。\nTTC 請咗超過12,000名員工，營運北美洲第三最繁忙嘅市區公共交通運輸系統，排喺第一位嘅紐約市同第二位嘅墨西哥城之後。截至2022年TTC總共有4條地下鐵綫，合共75個站。巴士同埋街車行走149條地面路線。\n服務網.\n巴士.\nTTC 嘅大部分嘅巴士都係統一收費，只有少數快線收兩程錢；另外，部分 TTC 巴士線會駛入約克區（萬錦市），搭呢啲車嘅時候約克區同多倫多市嘅車錢通常要分開畀，因為 TTC 只係同 YRT（York Region Transit，約克區公車局）代收約克區嘅部份。巴士喺大街通常有24小時服務，但係夜晚可能要等要成個鐘先一班車。\nTTC 用嘅全部都係單層巴士，大線好多時會係掛接巴士。\n輕鐵.\nTTC 嘅輕鐵全部都係統一收費。因為約定俗成，而今暫時統一叫街車（streetcar），但係湖濱線曾經叫做 Harbourfront LRT；最初引入而今用緊嘅低地台車卡亦都係寫明佢係輕鐵車卡（LRV）。\n士嘉堡區嘅3號線有時會被稱為士嘉堡輕鐵，但係佢其實係架空嘅重鐵，係地鐵網嘅一部分，但係因為軌距唔同，所以唔能夠由2號線直通去3號線。\n地下鐵.\nTTC 嘅地下鐵亦都係統一收費。1號線喺西面一段（舊稱 University Line）會開入約克區（旺市），但係同巴士唔同，跨區搭地鐵係唔使畀兩程錢。地下鐵並唔係24小時服務。個別路段亦都會不定期喺服務時間關閉維修，喺服務時間關閉維修會提供接駁巴士服務。\n復康專車.\n除咗普通嘅巴士同鐵路服務之外，TTC 亦都提供一個叫做復康專車（Wheel-Trans）嘅服務畀傷殘人士，佢其實係一種可以容納輪椅嘅一種類似的士嘅服務。\n轉車.\nTTC 目前用嘅係兩小時內無限轉車制，但係只適用於用 Presto 卡畀錢嘅乘客。畀現金嘅乘客仍然要用一套非常難明嘅舊制用轉車證（paper transfer）轉車；喺 TTC 喺網站寫明邊度可以轉車之前，其實舊制嘅好多條款都冇定義過，令到司機可以隨便要乘客畀兩次錢，例如喺好多條轉彎嘅巴士線都好難確定邊度叫做轉車地點（transfer point），乜嘢叫做行返轉頭（backtracking），乜嘢叫做停（stopover）。"}
{"id": "9125", "revid": "70546", "url": "https://zh-yue.wikipedia.org/wiki?curid=9125", "title": "苗大衛", "text": "苗大衛（，），又譯作苗大偉，佢係加拿大多倫多市嘅市長。\n苗喺美國出世，八歲嗰陣時跟佢做律師嘅阿媽移居到加拿大，佢響多倫多大學法律系同埋美國哈佛大學經濟系畢業。苗係新民主黨人，亦都係加拿大著名嘅左派社會運動參與者。\n喺2003年11月10號，苗以44%嘅得票率打敗對手莊德利（）當選多倫多市市長。佢再喺2006年11月13號，以57%嘅得票率打敗對手曾碧斐（）成功連任多4年。"}
{"id": "9126", "revid": "542", "url": "https://zh-yue.wikipedia.org/wiki?curid=9126", "title": "魂歸天國", "text": ""}
{"id": "9127", "revid": "48452", "url": "https://zh-yue.wikipedia.org/wiki?curid=9127", "title": "各話人口一覽", "text": "世界頭二十種最多人講嘅母語："}
{"id": "9133", "revid": "259", "url": "https://zh-yue.wikipedia.org/wiki?curid=9133", "title": "士古來", "text": "士古來（Skudai）係柔佛州一個市鎮，喺新山縣新山市政理事會（Majlis Perbandaran Johor Bahru Tengah）嘅轄區之間。士古來分別同古來、士乃同埋新山相隔8、4同埋16公里。\n新山市政理事會嘅總部同埋柔佛州分行嘅馬來西亞工藝大學（Universiti Teknologi Malaysia）就係喺士古來。士古來嘅購物廣場有大學城嘅吉之島（Jusco Taman Universiti），喺士古來街嘅八星購物中心（Skudai Parade）同埋士古來分行嘅一間大人超霸市場（Giant Hypermarket）。"}
{"id": "9143", "revid": "158703", "url": "https://zh-yue.wikipedia.org/wiki?curid=9143", "title": "漢藏語系", "text": "漢藏語系（；）係語言學家按照譜系分類法劃分嘅一組語言群（語系級），又叫做（）由無我基於「落葉模式」提出，或者藏緬語系（；），由Julius von Klaproth喺1823最初提出；兩者意涵類似，前者亦都得到布蘭池同蒲斯特嘅支持。\n國際主流學界從1950年代開始，就認為苗瑤語同壯侗語唔屬於漢藏語系，而係各自立爲一系，而越南文則公認屬南亞語系，而唔同於喺中國曾經嘅四個語族分法，即漢語族、壯侗語族（或者叫侗泰語族；喺過去仲會加埋越南文入去）、苗瑤語族同藏緬語族。\n大多數人仲認爲漢藏語系由漢語族同藏緬語族構成，但無我喺2001年做嘅分類認爲，個語系下面可以分出40幾個，有啲之間嘅關係似乎仲遠過兩個主流支喺漢藏語系即漢語、藏語嘅；而一啲語言究竟係咪真係屬漢藏語亦有爭議。\n雖然目前世界主流認爲壯侗語同苗瑤語有各自嘅譜系承傳，越南文亦唔屬漢藏系，但都唔完全同漢藏語無關，佢哋喺音韻、句法、詞彙方面同漢藏語系有相似之處，呢個要歸結於借詞同長時間嘅地區交流。\n漢藏語系幾大下，語種數達400餘種民族語言（Ethnologue嘅統計係456種，Glottolog嘅統計係488種），主要分布喺中國大陸、香港、澳門、臺灣、越南、老撾、緬甸、泰國、印度、尼泊爾、錫金、不丹、孟加拉等亞洲國家同地區，地理大區上有東亞（中國）、東南亞、南亞（喜馬拉雅）。按母語嘅人數計算，係僅次於印歐語系嘅第二大語系，母語人口超過13億人。同時，漢藏語系喺時間深度、語言多樣性、同埋文化意義方面，亦唔輸得過印歐語系。漢藏語言中，以母語人口計，最多嘅前三位係中文（漢語族集合；13億人講）、緬甸文（3300萬人講）、藏文（藏語支集合；600萬人講）。好多漢藏語言只使用喺偏僻山區嘅細社羣中，外界知曉佢哋嘅資訊好少。\n法國學家沙加爾提出過漢藏語系同南島語系有發生學關係，哩個理論得到中國著名語言家邢公畹嘅認同。但現時漢藏語系同其他主要語系嘅關係仲未明確，呢啲跨語系嘅睇法未得南島語專家似白樂思等嘅廣泛認可。語系中好多細嘅下級分類群已經清楚確立，但呢啲細群之間更高級嘅關係構築仲未明瞭。雖然呢個系通常分成兩支，即漢同藏緬，但啲研究家未能確定非漢語嘅漢藏語嘅終極來源，而語系中唯有漢語嘅研究比較充分，同時成個語系嘅祖語擬構仲喺初步階段。\n概要.\n屬漢藏語系嘅語言中，有好多係聲調語言、語法上係孤立語。但呢個與其話係語言系統上來講嘅，不如講係種地域特性。\n一般認爲西藏字母嘅綴字反映咗7世紀嘅藏語發音，顯示咗呢個時代嘅藏話有輔音簇，另一方面又冇音調型嘅聲調。而且，隨住詩嘅押韻、漢字嘅音符個研究進展落去，發覺中文上古音亦係噉，古代漢語亦係存在輔音簇，而冇音調型聲調。\n苗瑤語系同埋壯侗語系都係聲調語言，兼且都係孤立語，同而家漢藏語系嘅語言有住好多共通嘅語彙，啲學者從呢啲方面睇，就認爲佢哋包含喺漢藏語系度。但係，隨住研究嘅進展，明瞭咗佢哋語彙嘅共通性主要出自借用，排除咗借用語，淨低嘅語彙非常之缺乏共通性，所以而家就認爲佢哋係第個語系。呢個係譜系學嘅觀點，認爲呢兩個語言群同漢藏語言冇發生學聯繫，但由於佢哋嘅結構同漢語非常之似，所以佢哋構成同一塊語言區域內嘅語言聯盟，係廣義上嘅同一語系。同屬呢個語言聯盟嘅仲有孟-高棉語族。\n中，佛教（漢傳佛教、藏傳佛教）、儒教、道教都使用屬呢個語系嘅語言。\n研究史.\n中文、藏文、緬甸文之間以及同第啲語言嘅語言學親緣關係最初喺19世紀頭提出，呢個講法現今得到廣泛認同。一開頭關心嘅係啲有住悠久文學、古老文獻嘅大語種（都係啲有文明傳統嘅語種），之後漢藏語系嘅研究眼界闊咗，添入啲更少人講嘅、知之甚少嘅語種，當中有啲只係近來先發現，或者書面體系最近先發達，或者從來未有過字，只有口傳語言。但係，相比印歐、南島同南亞語系，漢藏系嘅語言學分類個進展又比較慢，而且漢藏祖語嘅再構亦唔講得十分確立。裏頭嘅困難包括漢藏語嘅多樣、各種語言嘅差異太過巨大、語言數量龐大、大部分語言冇屈折、語言接觸嘅影響又好強，而佢哋好少有同外界互動，欠缺材料，亦缺乏資訊。再加上好多細語種只出現喺啲細村寨，處於難以接近嘅山區，調查困難，或者位於敏感嘅邊界紛爭地區。\n開頭嘅研究.\n十八世紀時，好多學者搵到咗藏文同緬甸文之間嘅相似之處，佢哋嘅平行關係引人注目，呢兩門語言都有龐大嘅文學資料同古老嘅文獻。十九世紀初，對於印度東北高地、東南亞嘅一衆語言，就算係冇文字嘅，布賴恩·豪頓·赫臣（；喺1818年）同一啲第啲人都認同咗佢哋嘅相同，而且佢哋同藏文、緬甸文嘅關係值得留意。最早嘗試探尋藏緬語內部關係嘅人係腓特烈·麥斯·繆勒（；喺1854年）。1856年，爲呢個語言群起名做「藏緬語」（），最先由佢使用呢個用語；1858年，佢添多個甲良語言入來呢個語言群。史汀·哥挪夫（）編輯嘅作品《》嘅第三卷有專門內容講喺英屬印度嘅藏緬語言。\n19世紀中期係漢藏語言研究嘅成形時期，各色研究家同傳教士將中國、東南亞、喜馬拉雅地區嘅語言組合成「印支語」（Indo-Chinese）嘅語言群，嗰時通常包含漢、泰、苗瑤、甲良、藏緬，有時仲會包埋孟-高棉。呢個語言分組嘅根據基本係依靠啲類型學特徵，例如聲調語言、單音節特點。\n先係19世紀中葉，路根對喺東南亞嘅印支語言搞研究，佢同第啲人一齊分咗佢哋入四組，明曉佢哋分屬四個語言群：藏緬、泰、孟-高棉、馬來-波利尼西亞。喺1823年認識到話緬文、藏文同埋中文呢三門語文都有共同嘅基本詞彙系統，而泰文、孟文、越南文同佢哋就明顯幾唔同。恩斯特·官（）設想出一個語系，包含兩個語族分支：中暹（Chinese-Siamese）同藏緬。喺1896年做咗個有名又有影響力嘅分類，叫呢個語言群做「印支語系」（Indo-Chinese），但孔好古排除咗甲良語，對佢有啲疑問。雖然孔好古做嘅印支語系名稱廣泛使用，但啲人議論孔好古排除越南文嘅做法。喺1909年將甲良語言分做中暹語嘅第三個語族。\n桑·普士路斯基（）作咗個法文術語「」（漢藏），攞佢做1924年《世界語言》（）當中一章嘅標題，《世界語言》由同編輯，呢個係呢個名最初嘅使用。英文譯語「」首次出現喺1931年普士路斯基、嘅短註腳中。普士路斯基喺孔好古區別兩個語族嘅基礎上（藏緬語族同中暹/漢傣語族），劃分語系做三族：藏緬、漢、泰，但佢唔確定甲良語同苗瑤語嘅擺位，而將苗瑤語包含入傣語族（壯侗語系）。\n孔好古、哥挪夫同李方桂.\n19世紀末時，已經唔再將孟-高棉語族擺入印支語系，不過越南文係例外，佢隸屬於孟-高棉語族嘅關係要直到好後來先確認到。孔好古喺1896年分咗印支語系做三個語族，即漢語族、泰語族、藏緬語族，排除咗苗瑤語開去。到20世紀初，「漢藏」嘅名取代咗「印支」，1909年哥挪夫將漢語族同泰語族合併，而同藏緬語族相對，因爲佢認爲漢、泰兩個語言群比較相近。\n李方桂喺1937年亦提出相似嘅分族，但佢將苗瑤語又放返入語系內，呢個一系四族嘅分法成咗中國語言學界嘅傳統，遺存至今。\n沙佛同白保羅.\n受咗公共事業促進局嘅贊助，1935年人類學者以柏克萊加州大學爲基地，創立咗漢藏語文獻學項目。呢個項目喺1938年之前由羅弼·沙佛（）監督，之後一直由白保羅監管。喺沙佛同白保羅嘅指導下，招聘咗唔係專攻語言學嘅30人成員，去儘可能收集漢藏語嘅研究文獻。做出嘅結果係15卷嘅打字稿，題目叫《漢藏語言學》（），做咗8部副本。呢本書未出版過，但之後沙佛嘅一連串論文、沙佛編輯嘅五卷《漢藏語入門》（）、以及白保羅嘅《漢藏語概要》（），寫佢哋時都使用咗嗰本書做數據來源。\n白保羅喺1941年寫好《漢藏語概要》嘅原稿，然後直到1972年先出版。白保羅冇去描畫漢藏語系完全嘅家族系統圖，而係通過比較五種主要語言，構築咗藏緬祖語（有時亦使用別種語言嘅比較）。白保羅承認音節頭輔音有濁同清兩個系列，再加埋非送氣音同送氣音嘅區別。佢嘅理由係前置輔音（複輔音）喺藏語仲有殘留，但其他大半數嘅語言都喪失咗。據此，白保羅再構嘅音節頭輔音如下：\n同系詞語嘅音節頭輔音傾向有同一嘅發音位置同發音方法，但清濁、送氣之別通常係預想唔到嘅。呢個不規則性成咗攻擊嘅地方。與此同時，白保羅學說嘅支持者對呢個問題求解於接頭辭（前綴）嘅脫落，而呢個影響冇辦法復原出嚟。呢個問題直到而家都仲未解決到。而家有少數學者唔承認漢藏語系存在，其中之一係白桂思，個詏點在於共通嘅漢藏語形態論係再構唔出來嘅，好多共通語彙係從中文入到藏緬語嘅借用語，呢個就係佢嘅論據。\n白保羅喺1942年嘅著作《泰文、仡央-黎、印尼文：東南亞嘅新定位》（）中，明確排除咗傣語言、苗瑤語言同漢藏語系嘅隸屬關係。佢認識到，泰語言同漢語言之間好多嘅詞彙、音韻相似係由於地區交流導致嘅語言早期接觸同埋借用，而非因爲佢哋之間有共同嘅祖語遺傳。白保羅認爲呢兩群語言之間嘅基礎詞彙幾乎冇同源嘅。佢話：\n白保羅呢番話嘅重點在於「基礎聯繫」，因爲傣語言嘅辭彙中有大量嘅漢語言借詞。白保羅嘅睇法構成咗今時學界主流觀點嘅根基：漢藏語系分成兩大語族——漢語族同埋藏緬語族。對於藏緬語族，白保羅認爲喺緬甸講嘅甲良語言有住獨特而緊要嘅地位，因而提出「藏-甲良語族」（Tibeto-Karen）嘅假說。\n至於畀白保羅踢出漢藏語系嘅語言群——壯侗語、苗瑤語——就認爲佢哋嘅親緣語言係南島語同埋南亞語。佢提出假說，將呢四個語系合一做南方大語系，但現時得少數學者贊成呢個學說。\n白保羅之後數年間，甲良語言同埋白語嘅譜系擺位成咗大難題。同白保羅做法唔同，啲人將甲良語言定做漢藏語系嘅第三個語族。沙佛（1955）行得最遠，佢解散咗成個藏緬語族。佢認爲傣語言嘅歸屬問題未完全解決。\n馬提索夫.\n馬提索夫延續咗白保羅嘅工作，白保羅寫《漢藏語概要》（1972年）時，佢曾經做過助手，幫手引導出初步結論。喺漢藏語系研究方面，馬提索夫尤其緊要嘅貢獻係佢創立、資助嘅STEDT項目（；漢藏語詞源辭典及詞庫），呢個項目盡可能多噉蒐集晒啲漢藏語種嘅語料，去做譜系親疏嘅判定同埋原始祖語嘅重構。馬提索夫喺佢2003年嘅《藏緬祖語手冊》（）度對未完成部份做咗初步估計。喺譜系劃分上，佢傾向於劃成大型分類，譬如喜馬拉雅語支（Himalayish）、加馬魯班語支（Kamarupan），呢點唔得大部份學家贊成，亦有學家否決噉嘅做法。\n無我.\n今時近乎所有學家都遵從白保羅嘅二分法觀點，將漢藏語系分成漢語族同藏緬語族，頂多甲良語言嘅擺位有啲拗撬，不過無我就沿用返19世紀嘅做法，將漢語言定位成藏緬語內嘅分支，同族內其他分支平行。佢喺啲早期研究中見到漢語言同藏語支（廣義藏語言）有特殊嘅親近聯繫，因而令佢提出漢藏語族（Sino-Bodic）嘅講法。不過呢個假說畀馬提索夫（2000）爲首嘅一班學者質疑，現時學界主流杯葛咗呢個講法。無我喺2001年嘅兩卷本著作《喜馬拉雅語言》（）總結咗對於喜馬拉雅地區語言嘅廣義研究。喺呢部著作裏頭，佢處理咗吓幾乎已知嘅全部漢藏語言嘅譜系定位問題：打散成個藏緬語族，分解成公認嘅語言細群。至於啲大些少嘅語言群，佢只接受彝緬語群同埋波多-干若-景頗語群，亦保留咗藏語支同埋北阿森語支（無我稱之做布拉馬普特拉語支）。\n文學語言研究.\n無疑係有最古老記錄嘅漢藏語言，自公元前1200年代時就有刻印銘文，亦即甲骨文，兼且有住輝煌嘅文學，喺紀元前1千年紀就寫低咗大量文獻，殘存至今。雖然中國字系唔係份字母表，唔係音素文字，但啲學者仲係搵計復原返古中文音位系統，再構上古音，辦法係比較啲中古漢語辭典記低嘅發音模糊描寫，研究漢字聲符，比較入邊嘅音聲要素，研究啲古詩嘅押韻韻腳。頭一部完整復原出古音嘅作品係高本漢嘅《Grammata Serica Recensa》，白保羅同沙佛就使用過呢個最初期重構嘅音。但係高本漢嘅上古音有好多音分佈得唔規則，令到佢好難處理而又笨拙。最近嘅學者利用其他根據去改訂高本漢嘅上古音。嗰啲提案都係基於漢藏語系嘅同系語彙，但佢哋喺中文內部亦存在支持嘅證據。例如最近嘅將高本漢嘅十五元音變更爲六元音體系。呢個體系嘅開始出自包擬古對藏文做過嘅比較，由此而提出。同樣，高本漢嘅*l變更爲*r，而其他嘅輔音解釋成*l。除咗藏緬語嘅同系語彙支持呢個解釋之外，古中文譯記外國語音嘅音譯名亦都支持。而家越來越多學者支持噉樣嘅觀點：上古中文本來係非聲調語言，中古音嘅聲調係發達自音節尾輔音嘅。呢個噉樣嘅音節尾輔音當中，*-s認爲係其他漢藏語同系語彙所帶嘅後綴來嘅。\n七世紀中葉時吐蕃王國創造咗字來寫，自呢個時代以來有住廣闊嘅文字書寫，藏文亦因而有住幾豐富嘅文學。至於緬甸文就受多啲限制，佢最古老嘅記錄要更往後，如十二世紀嘅（「美厄佘地」嘅意譯係「呂宋綠舍利塔」），呢個係佢初期嘅記錄，但之後緬文文學亦發展迅速，有住廣泛嘅文獻而發達。呢兩種語言嘅兩種字都出自印度古代嘅婆羅米字系統，呢種文字可以記錄音素。語言比較係利用呢啲語言保守嘅書面語來搞嘅作業。對於藏文，可以用閒希克·歐古斯特·耶舒吉（）嘅辭書，對於緬甸文，可以用阿多尼藍·扎臣（）嘅辭典。但呢兩部辭書都包含唔同時代嘅語彙。\n西夏（1038年～1227年）嘅語言西夏文亦殘留幾多嘅文獻。西夏文所記嘅字係種表意文字，佢嘅創製靈感得自漢字，正因爲噉，雖然存在多語種辭書，但要解釋佢仲係有各種各樣嘅困難。\n龔煌城比較咗上古漢語、藏語支、緬甸語、西夏語，確立咗音嘅對應規則。龔煌城搵出藏文同埋緬甸文嘅對應住上古漢語嘅兩個元音：*a 同埋*ə。呢樣嘢就認爲係中文同藏緬語分屬唔同語族嘅證據，但拿芬·W·曉（2014）發現緬甸文亦有*-aj (&gt; -ay) 同*-əj (&gt; -i) 嘅區別，所以佢主張*ə &gt; *a嘅變化喺藏文同緬甸文係分別獨立演變嘅。\n田野調查.\n沙佛同白保羅所使用嘅冇文字語種嘅記述，大多係傳教士同殖民地政府嘅統治者所做嘅記錄，有語言學上嘅正確性問題。大部分漢藏語系嘅細語言係喺難以接近嘅山區講，當中好多係政治或者軍事嘅敏感地域，禁止外界調查。直到1980年代，調查得最好嘅地域係尼泊爾同泰國北部。1980年代到1990年代間，公開刊行咗喜馬拉雅同中國西南部嘅新調查。當中有啲新發現特別有意思，係發現咗隻新語支，係喺四川同埋鄰接地域講嘅羌語支。\n分佈.\n按母語人口，漢藏語系（13億）係僅次於印歐語系（27億）嘅第二大語系；按語種數目（450種以上）就排世界第五，排喺尼日爾-剛果語系、南島語系、跨新畿內亞語系、亞非語系之後。\n語系中呢三組語言最多人講：中文、緬甸文、藏文；而漢藏語系嘅大部分分佈係呢三組語言喺歷史上擴張後嘅結果，佢哋置換晒幾多早期嘅未知語言。呢三組語文亦擁有語系內最悠久嘅書面傳統。淨低嘅漢藏語言講喺啲山區，主要係喜馬拉雅南坡、、同青藏高原嘅東緣。\n傳統上所劃分嘅兩個語族之間非常之唔均衡。漢語族只包含十幾種中文（或者成個中文係個方言簇），但就有12億以上嘅人口，分佈喺大中華地區，而藏緬語族有超過330個語種，但人口就約乎只有七千萬，當中有成半人口集中晒喺一門語言——緬甸文。藏緬語族大多分佈喺喜馬拉雅地區同隔籬嘅東南亞一帶，尤其係西藏、南中國、緬甸、尼泊爾、不丹、錫金同埋北印度，另外喺巴基斯坦、孟加拉國嘅北方部分地區，以及東南亞嘅老撾、越南、泰國嘅一啲省亦有分佈。\n除出緬甸文，漢藏語系內淨低嘅最大語種都係漢語族嘅語言。最大嘅語種係官話（語體中文），有8億7千5百萬嘅母語人口。接住嘅排位都係漢語族語種：吳語（8千萬）、粵語（7千萬）、閩語（6千萬）、晉語（4千5百萬）、湘語（3千6百萬）、客家語（3千3百萬）、贛語（2千1百萬）。藏緬語族嘅最大語種係緬甸文（有3千5百萬嘅母語人口外加緬甸國內1千5百萬嘅第二語言人口），然後係南中國嘅彝語（4百20萬）、標準藏文（2百萬母語人口，外加4百50萬嘅通用人口，即康區藏人同安多藏人）、平原甲良文（2百萬人口，分佈喺緬甸嘅甲良邦）、米提文（近2百萬人口，分佈喺印度嘅曼尼普、亞森、那加蘭）。\n當代語言.\n喺目前，漢藏語系最大嘅分支係13億嘅漢語族人口，大多數漢語人口住喺中國東半部。漢語嘅最初記錄出自前1200年代嘅甲骨文，嗰陣時嘅上古漢語講喺黃河中游流域一帶。之後中文喺中國擴張，形成咗語族，論多樣及得上羅曼語族。中國東南因爲地形崎嶇，語言多樣性高過華北平原。\n緬甸文係緬甸嘅國語，亦係3300萬人嘅母語。緬語人口最初喺9世紀初入到伊洛瓦底盆地北部，佢哋來自而家嘅雲南西部，嗰陣時啲驃人城邦因爲南詔嘅入侵而衰弱。至今喺雲南偏遠西部嘅德宏州仲有人講緬語支語種。11世紀時，緬人嘅蒲甘王國已經擴展到成個盆地都係。緬文最古老嘅文獻，譬如美厄佘地碑文，出自12世紀初。\n藏語言有約600萬人講，講喺青藏高原同鄰近嘅喜馬拉雅同埋四川西部。佢哋嘅祖語係中古藏語，原先講喺雅魯河谷，日後隨住7世紀吐蕃帝國嘅擴張而擴散。雖然9世紀時帝國崩潰，但古典藏文作爲藏傳佛教嘅禮儀語言而留有影響。\n淨低嘅語言講喺啲山地。分佈到最南嘅係甲良語言，有400萬人講，講喺緬甸同泰國邊境嘅山區，喺甲良山有住最高嘅多樣性，而嗰度係啲人認爲嘅呢個語言人群嘅故土。從印度東北到緬甸北部嘅山地包含有超過100種嘅漢藏語言，有住豐富嘅多樣性。其他嘅漢藏語言可以見於喜馬拉雅嘅南坡、中國西南、泰國北部。\n統計同地理數據.\n下面份表列出漢藏語系啲語言分支嘅統計數字以及地理資料。數據基於無我（2001）同埋啲漢藏語言分類嘅網站。啲語種數量明顯少過《民族語》（Ethnologue），噉係由於《民族語》相比啲主流研究，佢將更多嘅方言升格成獨立語種。\n漢藏語系分支統計\n語系源地.\n對於漢藏原鄉，經已有咗一系列嘅推測，反映出語系譜系分類同語系歷時深度嘅唔確定。馬提索夫（1991）推測原鄉喺青藏高原東部，時間約喺前4000年，從呢度分出幾支人移民出去，分別順住黃河、長江、湄公河、薩爾溫江、布拉馬普特拉河出去。無我（2005）推測漢藏語系發源自四川盆地，時間喺前7000年，最早嘅移民係去咗印度東北，之後嘅移民向北走，成爲咗漢語同藏語嘅祖先。羅哲·布蘭池（Roger Blench）同麥·蒲斯特（Mark Post）（2014）提出話漢藏語源地係印度東北，呢笪地方有住最高嘅漢藏語多樣性，時間喺前7000年。羅哲·布蘭池（2009）提出論點認爲，用農業係重構唔出漢藏祖源嘅，因爲漢藏語最早嘅人群唔從事農業，而係有住非常高多樣性嘅採集狩獵者。\n張夢翰哋（2019）對109種漢藏語言做咗個系統發育嘅電腦分析，提出話漢藏語系嘅源地喺中國北方，大約喺黃河盆地附近。個研究又認爲，大約喺4200年前到7800年前（平均喺5900年前），漢語族同藏緬語族之間就有咗初步嘅主要區別，亦即兩大語族係嗰陣時分家嘅，個語言擴張同仰韶文化同埋/或者之後嘅馬家窯文化有關。沙加爾哋（2019）亦做咗個系統發育分析，但用嘅係唔同數據同計法，而得出嘅結論相同，包括語系源地同埋語系分化模型，但佢哋認爲個年代仲要早啲，約喺7200年前，認爲語系起源同早先嘅仰韶文化、同埋之後嘅磁山文化有關。\n書面系統.\n中文有住悠久書面，佢嘅漢字係種語素文字，起碼有3500年歷史，喺諸多領域都有廣泛嘅書寫傳統，比如科學、文學、宗教。中文之外，研究得最多嘅漢藏語言係藏文同緬甸文。佢哋同樣都有悠久、廣泛嘅書寫傳統，但就聚焦喺佛教文獻上，佢哋嘅字母創製自印度文字。西藏字母喺7世紀創製，佢嘅最老文獻出自9世紀，出土喺敦煌嘅石窟度。最早嘅緬甸字母文獻係12世紀嘅碑文。其餘絕大多數藏緬語言都未有字或者冇書面傳統，只有尼婆羅文、米提文、絨巴文基於天城字母發展出自己嘅字母同書面，佢哋嘅文獻集中喺史料同宗教典籍。但而家佢哋呢啲獨特發展打斷咗，今時呢三門語種，同其他喺印度、尼泊爾嘅藏緬語言一樣，都靠天城字寫文（天城字可以係印度寫法或者係尼泊爾寫法）。\n喺中國地區除咗有佔主導地位嘅漢字外，仲有啲特別嘅文字系統：滅絕咗嘅西夏文（党項文）所寫嘅党項字係基於漢字創製嘅；納西文有自己嘅圖畫音節文字；彝文有獨自嘅彝字；仲有值得一提嘅係女書，係15世紀時由湖南一啲地方嘅女人發明嘅。\n各家分類.\n好多下級嘅語言群分類，典型如，經已明瞭分定，兼且可以可信噉擬構出佢哋嘅原始形態，但佢哋關係嘅語系高級構築仲未確定，因爲漢藏祖語嘅重構仲未穩陣可靠。所以，漢藏語系/藏緬語系嘅保守分類辦法係做住幾十個細分支嘅分類先，包括埋啲孤立語言；啲學者嘗試做分組，一唔係出於地理位置上嘅相近，一唔係出於進一步研究嘅假設。\n支系概述.\n根據目前嘅研究情況，如無我（2001）、馬提索夫（2003）、杜冠明（2003）所概述噉，如下嘅漢藏語系內部結構可能係合理嘅，即管仲未喺所有細分支之間達成完全共識。\n由於漢語族由數種關係緊密嘅語種組成，所以佢嘅內部譜系相對冇乜大問題，但絕唔可以認爲多達330種語言嘅藏緬語族現時亦都噉樣咁確定內部關係。現時最緊要嘅概述著作——無我2001、杜冠明2003、馬提索夫2003——提供咗幾唔同嘅譜系模型。啲學者對啲細嘅語言分組達成共識——譬如藏語支、基蘭迪語支、達尼語支、波多-哥池語支、甲良語支、景頗-塞語支、古基-千語支、緬語支——但對用細分組合成嘅中型乃至更大嘅語言組，啲學者就冇乜共識。原因包括欠缺詳細研究、有唔少藏緬語種缺少語法書同辭典、密集嘅地域交往令詞源關係模糊、有數量龐大嘅語言等住做比較。馬提索夫緊要嘅STEDT計劃（；漢藏語詞源辭典及詞庫）個目的就在於釐清呢啲問題，搭起語言細群之間嘅譜系聯繫，擬構各群嘅祖語乃至最後重構出藏緬祖語。\n馬提索夫喺1996年同埋2003年「敢於」劃出相當大嘅分組，而無我（2001）就行咗另一個極端：將成個藏緬語族打散晒，分割成細羣組，而對佢哋之間嘅關係只做含糊描述。杜冠明（2003）介乎中間。上面所列中型支系主要係以杜冠明嘅劃分做基準，而下面嘅詳情構造採自無我喺2001年著作中嘅所列，裏頭包含咗已知嘅藏緬語同埋可信憑嘅親緣小組。總體來講，係將藏緬語嘅語言細群放入冇咁大嘅關係中。將來嘅研究，喺馬提索夫團隊嘅STEDT計劃之上，肯定要擬構合適嘅祖語（譬如基蘭迪語支或者彝緬語支嘅祖語）來令啲中型乃至大分組攞到學者共識。\n藏緬語族分組爭論.\n喜馬拉雅語支（Himalayish）：係馬提索夫喺2003年提出嘅大分組假說，包含藏語支、西喜馬拉雅語支同埋大基蘭迪語支。現時學界主流唔多接受呢個大分組，但佢包含嘅三隻語支喺文獻中廣泛承認。\n大基蘭迪語支（Mahakiranti）：由無我（2001）同杜冠明（2003）提出，將三隻公認嘅語支基蘭迪語支、尼婆羅文、馬嘉-車彭語支合成大基蘭迪語支，之後畀馬提索夫擺入佢提出嘅喜馬拉雅語支假說裏面。基蘭迪語支嘅祖語經已擬構。後來無我喺2004年宣佈放棄呢個分組。\n加馬魯班語支（Kamarupan）：係馬提索夫喺2003年提出嘅大分組，包括古基-千-那加語支、波多-哥池語支、達尼語支同埋第啲個別語種，加馬魯班係亞參嘅梵文名（）。不過加馬魯班語支唔多受承認，現時新出嘅分法都唔採用呢個分組。後起學者嘅做法唔同過馬提索夫，大多係將景頗-塞語支、波多-哥池語支、干若那加話組成中型分組波多-干若-景頗語支。\n北亞參語支（North-Assam）：無我發現咗個非常之穩陣嘅分組，即北亞參語支，入面包含達尼語支、哥華-蘇龍語支、僜語支、義都-達讓語支。佢起名叫布拉馬普特拉語支（Brahmaputran）。喺馬提索夫嗰度，佢哋係加馬魯班語支下面嘅分組。\n古基-千-那加語支（Kuki-Chin-Naga）：係公認嘅中級分組，裏頭嘅主要語種除咗千話同埋印度東北嘅那加話外，仲有大語種米提文（亦即曼尼普文，係印度19種官方語言之一）、卡比話。北那加話（又叫干若那加話）有時劃入呢個分組，但現時大多學者劃佢哋入波多-哥池語支同埋景頗-塞語支。\n波多-干若-景頗語支（Bodo-Konyak-Jingpho）：係杜冠明同埋無我提出嘅中級分組，包含三組確定過嘅語言群：波多-哥池語支（舊名叫波多語支）、干若那加話、景頗-塞語支（舊名叫克欽-路依語支）。只有馬提索夫將景頗-塞語支同儂語支擺埋一齊，不過佢亦都承認景頗話同干若那加話有密切關係。\n絨語支（Rung）：絨語支係個大分組假說，由杜冠明同埋羅仁地提出，但啲文獻唔多受認呢個假說，現時主流係依照無我同埋馬提索夫嘅建議，打散成以下嘅穩陣分組：羌-嘉絨語支、儂語支、基蘭迪語支、西喜馬拉雅語支。\n羌-嘉絨語支（Qiang-Gyalrong）：幾乎所有學者都承認呢個語言分組，佢哋分別都係喺四川講嘅羌語言同埋嘉絨語言。羌語係死語西夏文嘅親屬語言呢點得到廣泛認可。\n儂語支（Nungish）：杜冠明認爲佢同羌-嘉絨語支關係親近，而馬提索夫認爲同佢有關係嘅係景頗-塞語支。呢兩個觀點都有各自嘅爭議。無我嘅睇法就認爲儂語支係藏緬語族裏頭獨立嘅分支。\n彝緬語支（Lolo-Burmese）：係藏緬語族內公認嘅中級分組（呢群語言有住龐大嘅人口），係將中國南方嘅彝語羣同以緬甸文做核心嘅緬語羣組合而成，呢個語支嘅祖語經已成功擬構。一啲研究者推估納西文呢門語種屬呢個語支，不過啲納西文專家就否認呢個惗法。\n甲良語支（Karenic）：甲良語支分佈喺緬甸境內，舊時啲學者假設佢喺漢藏語系內有語族級嘅特殊地位，今時都拋棄咗呢個定位，認爲佢係藏緬語族下嘅緊要語支。之所以舊底以爲佢咁特別，係由於佢嘅語序係SVO型，而藏緬語族之中只有白語同佢一樣，其他語種都唔係噉樣。\n白語（Bai）：白語分佈喺中國南方，佢嘅譜系定位一直深受議論，噉係由於佢受到中文極強烈嘅影響。因而一啲研究家（比如白保羅、鄭張尚芳）認爲佢屬於漢語族（或者聯名叫漢白語族）。亦有啲研究者認爲佢係漢藏語系嘅第三個語族。馬提索夫、無我、杜冠明將佢定做藏緬語族下嘅獨自分支。\n納西文同埋一啲個別語種：藏緬語族中某啲語種，比如絨巴文（Lepcha）、土家話（Tujia）、納西文（Naxi）、唔魯話（Mru），仲有一啲滅絕語種譬如驃文（Pyu）、杜拉話（Dura），佢哋現時仲未搵出受認可嘅分組聯繫。有啲研究者嘗試將納西文歸入彝緬語支，又有啲研究者想將驃文歸去塞語組（景頗-塞語支下嘅語組）。\n李方桂（1937年）.\n喺1937年嘅研究中，李方桂將呢個系分成四支，發表喺《中國年鑑》（）：\n泰同苗瑤之所以合入來，係因爲佢哋有孤立性，有聲調，有一份似中文嘅詞彙。當時，啲人認爲聲調係語言嘅基礎組成，作爲聲調類型學，可以攞佢睇做係一種方便分類語言嘅手段。喺今日嘅西方學者界中，特別喺白保羅（1942）之後，泰語言同苗瑤語唔再插入漢藏系，而將佢哋相似嘅原因歸結爲東南亞大陸語言區域嘅擴散。恩斯特·官將越南文排除出漢藏系，呢樣嘢喺1954年證明咗，證明咗越南文聲調系統係反映嘅尾輔音；同時白保羅排除泰語言同苗瑤語嘅做法亦得證實。\n好多中國語言學者繼續遵循李方桂嘅分類。但係，呢個做法有啲問題。比如呢個就有分歧，係要包括成個壯侗語，定只攞個侗臺語（唔包含仡央語），因爲係依靠中文同源詞來作爲假定關係嘅基礎，但呢份同源詞又唔係見於成個語言群嘅所有分支，冇辦法爲成個語言群做個總體嘅原始語擬構。加之，而家侗臺語唔再係壯侗語內咁有效嘅證據。\n白保羅（1942年）.\n按白保羅分類，越南文插佢入孟-高棉語族，同時將苗瑤語同壯侗語踢出漢藏語系，插佢哋入南泰語門（又譯澳泰語系，Austro-Tai）佢保留返孔好古嘅印支分法，但加入咗甲良語作爲語支：\n沙佛（1955年）.\n沙佛唔同意分呢個語系做兩大分支（漢傣、藏緬），佢認爲噉嘅分法要歸因於兩路學者對呢兩組語言嘅各自研究，一路係歌挪夫同其他英屬印度嘅學者，另一路係馬伯樂同第啲法國語言學家。佢提出更細節嘅分類，有六個語族：\n沙佛唔多肯定係咪要將傣語言添入漢藏語系，但佢喺巴黎見咗馬伯樂之後，就決定仲係插佢哋入來，至於最終問題嘅解決就留日後。\n馬提索夫（1978年、2015年）.\n馬提索夫拋棄咗白保羅嘅藏-甲良語族假設，佢分成噉嘅樣：\n有幾多近來嘅西方學者，譬如布拉德利（Bradley，1997年）同羅仁地（2003年），都保留返馬提索夫兩個語族嘅分法，即管藏緬語族嘅下級劃分同佢唔同。不過，向柏霖（2003年）指出，「語言比較工作從未能夠爲所有藏緬語（排除中文後嘅其餘所有漢藏語）搵出共通嘅、確實嘅同源證據」，兼且「將中文當做漢藏語系嘅首要語族嘅做法望落亦唔再係合理」噉係由於中文同藏緬語之間嘅形態區分經已靠現時嘅上古漢語擬構接駁埋一齊。\n喺《漢藏語詞源辭典及詞庫》（，STEDT）嘅最新印刷版中，漢藏語系嘅內部結構暫時改成馬提索夫（2015年，第1123～1127頁）嘅新版系統樹。馬提索夫（2015年）承認，中文嘅擺位究竟係同藏緬語族平行嘅分支、定係只係藏緬語內部嘅分支，呢個仲係個懸而未決嘅問題。新版系統樹以下：\n斯塔羅斯千（1996年）.\n舍基·斯塔羅斯千（，Sergei Starostin）提出話，基蘭迪語支同中文一齊唔同於啲「核心」藏緬語，呢個「核心」至少有藏語支、彝緬語支、達芒語支、景頗話、古基語支、甲良語支（其他分支未分析），所以佢提出「漢-基蘭迪語族」（Sino-Kiranti）嘅假設。佢嘅提議方案有兩種：漢語同基蘭迪語之間有更近嘅親緣關係，又或者佢哋冇呢種關係。所以按佢分，漢藏語系可能有三個語族：\n無我.\n無我（1997年、2001年）.\n無我同沙佛一樣，話「中文同其他」嘅分類法係有差錯嘅，話啲學者將中文插做漢藏語系中嘅單獨一支係由於歷史同文化、以及類型學，而唔係出於語言本質，所以分類上應該取消中文嘅傳統獨尊地位。佢叫成個系做「藏緬語系」（Tibeto-Burman），佢話呢個稱呼先至有歷史優先地位，但第啲同樣支持取消中文獨尊地位嘅語言學者，比如羅哲·布蘭池，都仲係繼續嗌個語系做漢藏語系。\n同馬提索夫一樣，無我承認古基-那加語支（古基語支、美佐話、美提話等等）佢哋嘅內部關係、以及同語系嘅其他語種之間嘅關係仲未明瞭。不過，無我冇學似馬提索夫噉做，將佢哋按地理分佈來分組，而係將佢哋保留做未分類。佢提出啲假設，包括將中文重新分組入漢藏語族（Sino-Bodic）：\n無我指出兩個主要證據，用以令漢語支（Sinitic）同藏語支（Bodic）嘅特殊關係成立，以此將中文擺入藏緬語系嘅內部。第一係上古漢語嘅形態同現代藏語支語言之間有好多相似之處；第二係中文同藏語支之間有住明顯嘅同源詞，最能夠代表嘅係基蘭迪語種廉布文。\n馬提索夫回應，提醒話同源詞嘅共享成份只可用來確立兩個語言類群之間有肯定嘅聯繫，而唔係用來確定分支嘅相對聯繫。雖則無我列出嘅一啲同源詞只能尋見於中文同藏語支，但亦有幾多成份可以普遍見於第啲漢藏語系分支嘅語種度，因此唔應該將呢啲同源成份當做證據去認爲中文同藏語支之間會有特殊關係。\n無我（2001年、2014年）.\n42個語言類群已經得到確定：無我（2001）提出咗一種分類模式，叫「落葉模型」，列出好多下級語言群，呢啲語言群嘅內部關係比較確定，但唔提出層級更高嘅類群聯繫，將呢樣嘢保留未知。喺最新版中（無我，2014），列出無我分類嘅42群，斜體英文表示佢係自成一支嘅語種。\n無我（2007）亦建議漢藏語系改名叫「跨喜馬拉雅語系」（Trans-Himalayan），佢認爲呢個名更中立。\n布蘭池同蒲斯特（2014年）.\n羅哲·布蘭池同麥·W·蒲斯特批評話，傳統嘅漢藏語系分類欠缺考慮啲小衆語種，呢啲細語種冇悠久、廣闊嘅書寫史，唔似得中文、藏文、緬甸文噉。佢哋發現，喺印度東北嘅一啲細語種係呢個問題嘅典型，佢哋嘅內部分類甚至確認上級隸屬所用嘅漢藏語證據，一唔係證據好弱，一唔係完全冇根據。\n照佢哋觀點，好多噉嘅語種家下最好唔做分組，或者唔做語系內嘅譜系聯繫。佢哋提出咗對餘下語種嘅臨時分類：\n之後，因爲佢哋見到語系中最出名嘅三個分支，彼此間嘅聯繫仲緊密過佢哋同啲「少數」漢藏語嘅關係，布蘭池同蒲斯特就話「漢藏語系」抑或「藏緬語系」都唔係妥當嘅名，因爲呢個語系喺最早期嘅分叉就導致現代語種間巨大差異。佢哋支持嘅名係「跨喜馬拉雅語系」。\n張夢翰、嚴實等人（2019年）.\n呢份分類方案由張夢翰、嚴實等人（2019年）提出，有系統發育證據表示漢藏語系發源喺新石器時代晚期嘅中國北部。\n類型學.\n語序.\n除咗中文、白語、甲良語、唔魯語支外，其餘漢藏語嘅通常語序都係賓動結構。大多數學者相信呢個係原本嘅語序，而至於中文、甲良話、白語之所以會有主動賓語序，係由於隔籬係東南亞大陸語言區，受咗鄰近語言嘅影響而變成噉。不過，同世界上絕大多數動賓結構語言唔同，中文同白語都將修飾語擺喺被修飾語嘅前面，以致名詞前面會出現修飾從句。\n形態學.\n赫臣喺1849年就指出漢藏語言按形態分成兩大類，一類係「代詞化語言」（pronominalized，即屈折語），個分佈橫跨喜馬拉雅山，從喜馬偕爾邦直到尼泊爾東部；另一類係「非代詞化語言」（non-pronominalized，即孤立語）。歌挪夫（1909）解釋呢啲代詞化語種係出於捫達底層，而認爲印支語言純粹噉保留咗原本嘅孤立語法、聲調。之後馬伯樂將假設嘅底層歸結去印度-雅利安。直到白保羅嗰度，先至明白呢啲語種嘅屈折系統其實係（至少部分係）語系本有嘅嘢。對於呢啲語言能夠有幾大程度可以搦去擬構漢藏祖語嘅語法系統，啲學者之間幾有分歧。\n喺語法形態配列，好多藏緬語種有作格同埋/或者有反作格（主題/主語唔係動作嘅主動方）嘅格標記。不過，呢個反作格嘅格標記喺語系祖語回構之中係重構唔出嘅，因而啲學者認爲反作格標記係呢啲語種喺之後自己發展出嘅。\n超語系研究.\n壯侗、苗瑤、越南文.\n正如研究史所睇到噉，一開始就以爲壯侗語、苗瑤語、仲有越南文同漢藏語系有親屬關係。1950年代以後，由於白保羅嘅研究，漢藏語系同呢啲語言嘅相似之處可以追溯到長期嘅地域接觸，今時嘅研究之中，似乎排除咗親緣關係，但依然能夠組成語言聯盟。\n古信打話.\n古信打話（Kusunda）嘅情況同上述類似，現時一般認爲佢係隻孤立語種，喺尼泊爾得極少數人講。喺初期，諸如《民族語》，將佢分類入漢藏語系，但冇耐就推翻咗，而熟知呢門語種嘅人亦都否決呢個分法（參照無我2001）。古信打話同喺印度講嘅那哈利話（Nahali）一樣，係印度次大陸最古老嘅嗰層語言，隨住時間推移，佢受到漢藏語系嘅大基蘭迪語言嘅深刻影響，噉就講明咗點解佢有大量嘅漢藏語借詞。\n漢-高加索超語系.\n除咗傳統上認爲同東南亞嘅語系有關係外，啲學者又提出咗一啲更廣闊嘅可能聯繫。\n其中之一係舍基·斯塔羅斯千喺1984年提出嘅「漢-高加索超語系」（Sino-Caucasian）假說，佢大膽假設北高加索語系同漢藏語系都出自同一條演化支，呢個學說係基於佢對祖語嘅擬構。漢-高加索超語系嘅假說經已擴展成「德尼-高加索超語系」（Dené-Caucasian），加入咗西伯利亞嘅葉尼塞語系、北美嘅那-德尼語系、南亞嘅勃律話、歐洲嘅巴斯克文（1985年），某啲時候仲會加埋伊特魯里亞文同埋一啲東方古代語言（比如胡里安—烏拉圖語系、哈迪話、蘇美文）。不過呢個假說備受爭議。根據唔同嘅作者，德尼-高加索超語系嘅組成會有所唔同。下面列出「德尼-高加索超語系」假說選錄過嘅組成。\n美國語言學家愛德華·薩丕爾提到過那-德尼語系同漢藏語系之間嘅聯繫，亦正係根據薩丕爾提嘅假說，先將那-德尼語系收入呢個超語系。收窄咗後嘅德尼-葉尼塞語門（Dené-Yeniseian）現時喺學界攞到幾多支持。至於呢個超語系嘅其餘部分係咪都咁有效，就幾乎所有歷史語言學家都對此懷疑或者否認。噉係由於漢藏祖語推計可能有八千年嘅歷史，因而德尼-高加索超語系嘅原始祖語必須至少有一萬五千年咁悠久，加之佢極其廣闊嘅地理分佈，可能仲要更加古老。今時大多數語言學者質疑，歷經咁漫長嘅時間，啲實質嘅相似仲係咪能夠證得出，譬如語音、語法、詞彙呢三方面。正因如此，啲德尼-高加索超語系嘅研究成果唔多受歷史語言學界主流嘅承認。\n那-德尼語系.\n大概喺1920年代開始，愛德華·薩丕爾同埋佢啲學生一齊研究漢藏語系同北美嘅那-德尼語系之間嘅親緣性。薩丕爾非常之相信那-德尼語系同漢藏語系有親屬關係，喺1921年佢寫畀阿弗雷·吉魯波嘅信度噉講：\n薩丕爾冇正式發表過佢喺呢方面嘅睇法，因爲佢預估到嗰陣保守嘅美國學界會抗拒呢個學說。\n謝弗利·卡佛尼（Geoffrey Caveney；2014）提出漢藏語系同那-德尼語系有關聯，但佢個分析就唔支持漢-高加索超語系或者德尼-高加索超語系嘅假設。而喺早期嘅語言學者，如M.A.卡斯特連（；1856年）、占士·本（；1892年）、G.J.藍斯鐵（；1907年）認爲葉尼塞語系分化自北方漢語。語言學者契·當拿（；1930年）同卡勒·布打（；1957年）撐呢個假設。近來嘅發現亦支持佢同漢藏語系有直接親屬關係。做咗對葉尼塞語系民族嘅語言分析、常染色體基因研究後，發現佢哋同漢人、緬甸人有聯繫。研究葉尼塞語系嘅語言專家亦都猜測佢同漢藏語系嘅關係。呢份關係自然亦延伸到那-德尼語系身上。\n華澳語系.\n相比之下，沙加爾提出咗華澳語系（Sino-Austronesian；又譯漢-南島語系），將漢藏語同南島語（呢度嘅南島語包含咗侗傣語作爲下屬分支）列爲呢個語系嘅語族。士丹利·斯塔羅斯他（Stanley Starosta）將個提案擴充多一個分支，叫「揚子語族」（Yangzian），裏頭加入咗苗瑤語同埋南亞語。\n日琉語系.\n有睇法認爲漢藏語系同日本-琉球語系有親屬關係。呢個理論出自日本語言學者飯野睦毅，佢追尋日文起源時提出假說。佢比較咗藏緬語同埋原始中文、原始日文三者嘅重構音韻、句法，發覺佢哋嘅起步形式基本相同。後續分析仲顯示，啲原始祖語嘅基本詞彙相當一致，之係喺接落嘅語言階段（中古日文）呢類詞就越見越少。個理論嘅第個論點係緬甸文同日文之間有匹配嘅語法規則：都係SOV語序、單詞收尾嘅元音運用法直到今日都幾乎相同。\n主要語種.\n下面列出漢藏語系主要語種嘅譜系分類（按照Ethnologue嘅分法，括號係佢嘅英文術語同埋語種代碼、以及一啲使用民族）。\n漢藏人群嘅基因遺傳.\n漢藏語系嘅母語民族大多係Y染色體單倍群O3嘅人群，特別關聯嘅係O3a2c-P164。但係藏人有住東亞最古老嗰層嘅D系統，最大有成49%嘅高頻分佈。\n所屬未定嘅語言.\n印度藏南地區嘅語言如、、等原本認爲佢哋係漢藏語系嘅一員，喺最近，出咗睇法話佢哋係孤立語言。"}
{"id": "9144", "revid": "124910", "url": "https://zh-yue.wikipedia.org/wiki?curid=9144", "title": "漢語族", "text": "漢語族（；）係喺中國流行嘅多種互有關聯嘅語言嘅總稱；所包含嘅語言種類問題，喺語言學界有好多爭議。依家嚟講有兩個唔同嘅觀點：一個認為漢語族只有漢語一種語言；另一個認為漢語族包含官話、閩語、粵語、吳語、贛語、湘語、晉語、客家話等八種語言。中國嘅學家多數都支持前者，而喺中國以外嘅地區有唔少學家支持後者。支持後一個觀點嘅人認為漢語唔算係一種單一嘅語言，而係一組互相關聯嘅唔同語言；而支持前一個觀點嘅人則將閩語、粵語、客語、吳語、官話、晉語、贛語、湘語等列為漢語方言。\n統計同地理數據.\n漢語族統計"}
{"id": "9153", "revid": "176140", "url": "https://zh-yue.wikipedia.org/wiki?curid=9153", "title": "檯", "text": "檯，又寫做枱，傢俬一種。由一個平面及支架組成，用來放物件用。枱通常同櫈一齊出現。另外，枱可以有櫃桶或者冇櫃桶。有櫃桶嗰啲檯，通常有專門用途，例如用來讀書，就叫做寫字枱或者書枱。再加多塊鏡就叫做梳裝枱。用來整金工、木工嘅就叫做木工枱或者工作枱。食嘢用嘅，就叫飯枱。"}
{"id": "9157", "revid": "122982", "url": "https://zh-yue.wikipedia.org/wiki?curid=9157", "title": "東北亞", "text": "東北亞（粵拼：dung¹ bak¹ ngaa³）即係亞洲東北部，泛指朝鮮、韓國、日本等地。有時亦都包括俄羅斯西伯利亞。"}
{"id": "9158", "revid": "198212", "url": "https://zh-yue.wikipedia.org/wiki?curid=9158", "title": "水浸", "text": "水浸，或者叫做水浸街、普通話叫內澇，係指城市裏便由於雨水唔能夠好快咁通過排水系統排晒造成嘅積水災害。"}
{"id": "9159", "revid": "109579", "url": "https://zh-yue.wikipedia.org/wiki?curid=9159", "title": "乾旱", "text": "乾旱，又叫做旱災，係一段時間都唔夠水去畀人或者其他生物用。乾旱通常雨水比平時少，但亦都可能係水井或者湖存水減少咗。雖然道道地方平時水量都唔同，但係旱災係會響世界唔同地區隔一段時間就會出現。\n因為水係所有生物所必要，所以旱災會令到生物缺水而死，而植物同農作物無水都生唔到，亦都會令到唔少人同動物會餓死。乾旱帶來餓荒，所以人就將佢睇成係災。"}
{"id": "9162", "revid": "166804", "url": "https://zh-yue.wikipedia.org/wiki?curid=9162", "title": "曲架狗", "text": "曲架狗可以指："}
{"id": "9164", "revid": "14", "url": "https://zh-yue.wikipedia.org/wiki?curid=9164", "title": "水災", "text": ""}
{"id": "9167", "revid": "14", "url": "https://zh-yue.wikipedia.org/wiki?curid=9167", "title": "旱災", "text": ""}
{"id": "9168", "revid": "1133", "url": "https://zh-yue.wikipedia.org/wiki?curid=9168", "title": "美國曲架", "text": "美國曲架（American Cocker Spaniel，美曲）係曲架狗嘅一種。\n起源.\n美國曲架原產於美國，佢嘅祖先係西班牙嘅獵鳥犬。大約十世紀初，由西班牙帶到英國，變成英國種，然後又帶去美國大量繁殖同改良，成為較細型嘅狗；叫做美國曲架狗。1946年公認為新狗種。至今仍然係美國最受歡迎同流行嘅狗種之一。\n缺陷.\n身高同體重超出標準好多；混色或雜色品種，主色未達 90% 以上；嘴長而尖細，眼細；色淺淡，耳細，胸狹窄，背脊拱起，四肢纖細，長尾都係缺陷。\n用途.\n以前用喺打獵，而家多數係寵物，show dog，家犬睇門口。亦可以做狗醫生，緝毒犬。\n揀狗要點.\n應該揀精力充沛、性情溫和、活潑開朗、機警。被毛應長而呈波浪形，豐厚密實，切忌短而稀疏；眼睛大而圓，眼神溫柔，眼色深色；耳應長而下垂至鼻，飾毛豐富，長而呈大波浪狀。體軀結構緊湊，肌肉豐滿而結實，胸厚，背部稍呈斜度，短尾；四肢粗短，強健有力，頭圓，吻寬深，下頜短而方平；指爪緊湊似貓爪，步伐好。\n養狗要點.\n美國曲架活潑好動，應保持適當運動量，每日畀佢自由活動至少兩次。每日應定時定量餵佢，唔可以放任，防止佢過肥。呢隻狗毛長，最忌結成一嚿，所以每日都要梳毛，8-10 星期沖涼一次。傝耳狗易患耳病，要經常清潔耳道。眼亦應保持乾睜。趾甲易長，要定時剪，贅生趾（dew nail）要剪走。"}
{"id": "9170", "revid": "14", "url": "https://zh-yue.wikipedia.org/wiki?curid=9170", "title": "晨星", "text": ""}
{"id": "9171", "revid": "14", "url": "https://zh-yue.wikipedia.org/wiki?curid=9171", "title": "昏星", "text": ""}
{"id": "9173", "revid": "166804", "url": "https://zh-yue.wikipedia.org/wiki?curid=9173", "title": "英國曲架", "text": "英國曲架（English Cocker Spaniel）係曲架狗嘅一種。\n起源.\n英國曲架祖先喺西班牙嘅獵鳥犬。大約10世紀初，由西班牙帶到英國，變成英國種。至今係英國，( 前）英聯邦地區受歡迎嘅狗種之一。\n特性.\n性情溫和，感情豐富，行事謹慎；性格開朗，活潑；精力充沛，熱情友好，機警敏捷，外觀可愛，服從性高，忠於主人。\n用途.\n過去用於打獵，現在多為寵物，show dog，睇門口嘅家犬。亦可做狗醫生，緝毒犬。\n揀狗要點.\n應該揀精力充沛、性情溫和、活潑開朗、機警。被毛要長而且呈波浪形，豐厚密實，\n切忌又短又疏；眼要大要圓，眼神溫柔，眼珠深色；耳仔要長都𨂽到鼻哥，飾毛豐富，長而呈大波浪形。體軀結構緊湊，肌肉豐滿而結實，胸口要厚，背脊少少斜，短尾；四肢粗短，強健有力，頭要圓，後要闊同深，下頜短呈方形；指爪緊似貓爪，要行得好。\n飼養要點.\n曲架活潑好動，應保持適當運動量，每日比自由活動至少兩次。每日應定時定量咁餵，唔可以放任，防止過肥。因為毛長，最忌結成一嚿，所以每日都要梳刷毛，8-10 星期沖涼一次。傝耳狗好易患耳病，要勁常清潔耳道。眼亦應保持乾睜。趾甲易長，應按時修剪，贅生趾 (dew nail) 要除去。"}
{"id": "9174", "revid": "542", "url": "https://zh-yue.wikipedia.org/wiki?curid=9174", "title": "踢波", "text": ""}
{"id": "9175", "revid": "259", "url": "https://zh-yue.wikipedia.org/wiki?curid=9175", "title": "狗醫生", "text": "狗醫生係動物醫生嘅一種，用嚟做動物治療，透過動物（主要係狗）輔助活動同動物輔助治療，為病人同有需要人士帶嚟生理同心理嘅健康療效。\n史.\n香港嘅動物醫生由一班義工組成，以動物治療幫助有需要嘅人士，宣揚愛護、關注、尊重動物、尊重生命嘅信息。\n工作.\n受過訓練嘅動物，主要喺狗隻，會探訪唔同嘅機構，包括醫院、護養院、孤兒院、學校、傷健智障人士中心，提供義務動物治療服務，亦會為單親家庭、獨居長者以及長期病患者提供特別家訪服務。"}
{"id": "9177", "revid": "116091", "url": "https://zh-yue.wikipedia.org/wiki?curid=9177", "title": "新鐵金剛智破皇家賭場", "text": "《新鐵金剛智破皇家賭場》（）係第二十一套占士邦系列電影，由英國電影公司EON Productions製作。呢次係英國影星丹尼爾·基克（）第一次扮演特務占士邦。\n呢齣戲喺2006年11月中正式上映。"}
{"id": "9178", "revid": "103451", "url": "https://zh-yue.wikipedia.org/wiki?curid=9178", "title": "脷", "text": "脷（）係口腔中嘅一大束肌肉，幫手品嚐、咀嚼、吞嘢食，同埋發音嘅器官之一。脷係味覺器官之一，表面嘅大部分係味蕾。因為脷係幫助發聲嘅器官之一，喺一啲語言，例如葡文、俄文、波斯文、法文、西班牙文、波蘭文、亞美尼亞文、芬蘭文、愛爾蘭文、拉丁文、土耳其文中，「脷」呢個字都可以解「語言」。\n響中醫入面，可以通過條脷來診斷病情。\n原來脷叫做舌，不過廣東人認為「舌」同「蝕」同音，唔吉利，所以就讀蝕嘅相反，讀做利，而且造埋個脷字。"}
{"id": "9179", "revid": "8", "url": "https://zh-yue.wikipedia.org/wiki?curid=9179", "title": "舌", "text": ""}
{"id": "9180", "revid": "8", "url": "https://zh-yue.wikipedia.org/wiki?curid=9180", "title": "舌頭", "text": ""}
{"id": "9182", "revid": "143999", "url": "https://zh-yue.wikipedia.org/wiki?curid=9182", "title": "狗", "text": "狗（；；學名：\"Canis lupus familiaris\" / \"Canis familiaris\"），又叫家犬或者犬，係種馴化咗嘅犬科動物。狗係狼（學名：\"Canis lupus\"）嘅近親，兩者主要嘅分別在於馴化嘅程度：狼同狗喺遺傳上相當近，兩者都係有社會性嘅食肉動物，興成群結隊獵食，而好多狗品種－例如係德國狼狗（German shepherd）呀噉－望落個樣都同狼好相似；事實係，狼同狗仲有得雜交，生出有生殖能力嘅後代，所以喺生物學上，狼同狗嚴格嚟講可以算係屬同一個物種。狼同狗主要嘅分別在於，狼嘅馴化程度低，一般都唔會俾人埋佢哋身，相比之下，正常嘅狗會俾人埋身，仲會對人作出揈尾等嘅友好動作。\n狗一個唔尋常嘅特性係巨大嘅內部差異：喺大約公元前 13,000 至 12,000 年嗰陣，狗經已俾人類馴養咗；打後嘅人一路都有養狗同訓練狗，用佢哋嚟做看門口、牧羊、打獵、拖雪橇、幫差人捉賊、做導盲犬同埋做狗醫生等嘅多種工作，而狗喺身體特徵上亦都因為呢個過程而有咗相當大嘅內部差異－到咗廿一世紀，狗品種經已有成幾百個咁多，由俾人養嚟拖雪橇而變得又大隻（成年嘅公可以成 27 公斤重）又跑得快嘅哈士奇（Husky）以至得嗰幾公斤重嘅芝娃娃（Chihuahua）都屬於狗（彼此之間能夠配種，生有生殖能力嘅後代），而狗嘅毛皮顏色由白、黑、紅、灰、金黃同啡都有。\n人同狗之間嘅關係密切：研究指，狗因為同人相處咗咁漫長嘅時間，進化到好識睇人嘅眉頭眼額，會（例如）主動親近人同埋喺主人發嬲嗰陣知驚；現代人好興養狗嚟做寵物，會將狗視為屋企人噉，而狗仲因為佢哋同人嘅緊密關係而俾人稱為「人類最好嘅朋友」（man's best friend）。\n詞源.\n狗嘅學名係「\"Canis lupus familiaris\"」或者「\"Canis familiaris\"」。狗同狼（學名：\"Canis lupus\"）係近親，兩種動物遺傳上接近到能夠配種生出有生育能力嘅後代，所以喺生物學上可以算係同一個物種，而同狼比起嚟，狗嘅馴化程度高，對人類友好，所以就叫「\"Canis lupus familiaris\"」－當中「familiris」係拉丁文「屋企人」或者「友好」噉解，所以狗嘅學名成個字可以解做「（對人類）友好嘅狼」噉嘅意思。\n特性.\n打獵.\n狗曉好似狼噉打獵，而且相當擅長做呢樣嘢。狗可以單獨打獵又得，（好似狼噉）成群噉打獵都得。\n狗群組成.\n狗有社會性，基本嘅社會單位係一公一乸嘅狗掕住佢哋啲未成年仔女。\n地盤性.\n狗係一種有地盤性嘅動物：一隻狗主要有兩種方法話俾第啲狗群知「呢帶係我地頭」－嚎叫（howling）同氣味標識（scent marking）。嚎叫指隻狗向天叫，等周圍一帶都聽到佢把聲同知佢存在，呢種行為喺狼身上都見得到；但一般認為，氣味標識比嚎叫更加有效，氣味標識指隻狗喺自己地頭嘅某啲地方屙低尿，令到嗰啲地方有自己陣除。\n文化.\n狗呢個字本係講幼犬，不過家下狗已經取代咗犬嘅意思。\n各地對狗嘅睇法差異相當大，就算喺同一文化之下，亦有相反嘅睇法、意見。以「人類最好嘅朋友」嚟形容，亦有啲產品用狗做招牌，例如：Hush Puppy 鞋。重有幾隻牌子嘅煙同朱古力叫 Laika，紀念第一隻上太空嘅狗 Laika。\n狗係中國嘅十二生肖之一，排尾二。\n嚮以前嘅唐人社會，狗只係種農場動物，唔算寵物。除咗要來趕人趕動物，重會劏來食。大把食譜同埋藥方都有狗肉，話好補身。亦有諺語「狗肉滾幾滾，神仙都企唔穩/三六滾一滾，神仙企唔穩」，形容狗肉好食。粤語區嘅廣西有玉林狗肉節，係個一年一度嘅食宴，引來好多批評。而家好多地方，食狗肉犯法，要坐監。\n廣州話詞彙.\n同狗拏緪嘅彈多過讚。\n壞話.\n做到隻狗噉（指做嘢辛苦）、（好）狗（形容詞——卑鄙）、狗衝（狂奔）、扮死狗、狗咬龜（——無埞埋手）、狗咬狗（骨）、狗咬着爛嘅（——人舐着好嘅）、跟尾狗、狗仔隊、落狗屎（/屍）、餓狗搶屎、狗口長不出象牙、生咗對狗眼/狗噉眼（狗眼看人低）、狗噏（㞗噏）、烚熟狗頭、人多烚狗唔腍、門口狗（看門狗/看家狗）、裝假狗、男人老狗、好狗唔攔路、心肝當狗肺（狼心當狗肺）、打死狗講價、有狗肉食就嫌狗虱/有狗肉食就咪嫌狗虱、食屎狗、狗公、狗上瓦坑（——有條路）、生滋狗（意譯——癩皮狗）、偷雞摸狗、摸狗不成流鼻涕、狗屎垃圾、番狗、唐狗、癲狗、無聲狗（——咬死人）、阿豬阿狗/阿貓阿狗、龍床不及狗竇、（打）落水狗、趕狗入窮巷（——臨死咬番啖）、水瓜打狗（——唔見噉橛/唔見一截）、掟死狗、打狗（都要）睇主人（面）、唔食狗肉飲（/撈）狗汁、黑狗偷食（——白狗當災）、外來狗（——養唔熟）、耷尾狗、喪家狗、無狗拉隻貓、細佬哥玩狗（——終歸捱一口）、小偷畀狗咬（——暗啞抵）、養狗咬荔枝、閂埋門打狗、拉狗封屋、落（/拉）閘放狗、狗瘦主人羞、阿崩叫狗（——越叫越走）、阿崩養狗（——轉性）、阿崩咬狗虱（——唔死有排慌）、狗死狗虱死（狗死狗虱也無命）、和尚食狗肉（——一件係噉，兩件又係噉）、夏至狗（——無埞走/無得走）、食咗夏至狗（——西風兜路走）、狼過華秀隻狗、狗仔抬轎（——不識抬舉）……\n老百姓用來鬧官府中人係狗嘅詞語唔少，舊時就有嘅包括：「狗官」、「狗賊」、「（清朝）鷹犬」、「（港英）黃皮狗」……近年，香港反政府示威者多咗直接用「狗」同埋「警犬」借喻香港警察，指渠哋嘅人格同行為好似狗咁衰，又引申出「狗屋」（差館）、「狗車」（警車）、「狗糧」（差人嘅人工或者嘢食）等等相關詞語嘅新用法。香港親政府示威者乃至傳媒，會將政黨熱血公民叫作「熱狗」。\n其他.\n汪汪（狗）［］（細拏仔用）、汪星人（）、熱狗（香港舊款巴士）、烏嘴狗（香港舊款巴士）、地鐵狗（史納莎狗）、跑狗（澳門賽狗）、瘋狗症（狂犬病）、喂豬帶挈狗、女人狗肉（其他食物）……\n英文傳媒術語「watchdog journalism」，有指幫人民做看門狗（英文：watchdog），監察政府同社會嘅意思。喺香港，黃毓民話渠創辦嘅《癲狗日報》同埋《癲狗周刊》兩個名就帶有呢種比喻；而個老闆，似乎亦都唔介意俾人順理成章，一語雙關（包括言論火爆）噉樣叫作「癲狗」。李怡試過自稱「癲狗老人」，邏輯差唔多。\n科技.\n以上同其他純種狗，係由商人近百年整出來嘅，用咗近親交配等等方法。由於渠哋着重嘅係顧客喜好，主要係外形，令到大把狗嘅身體構造極差，易傷易病易死易黐線，大部分日子都過得唔好。部分品種，例如英國鬥牛狗，交配同埋生狗仔都下下要靠人同工具。配種狗係千挑萬選嘅少數，往往俾人頻繁噉樣利用，有啲會被迫住一路忙碌，重要食春藥，搞到又傷又殘。健全嘅狗，天生都有條尾，不過有唔少都會俾人切/剪走咗（成條或者部分），原因有大把——有啲唔人道。"}
{"id": "9184", "revid": "8", "url": "https://zh-yue.wikipedia.org/wiki?curid=9184", "title": "Bond 21", "text": ""}
{"id": "9185", "revid": "8", "url": "https://zh-yue.wikipedia.org/wiki?curid=9185", "title": "邦21", "text": ""}
{"id": "9193", "revid": "143999", "url": "https://zh-yue.wikipedia.org/wiki?curid=9193", "title": "切分音", "text": "切分音（英文：syncopation）係樂理上嘅用語，指一首樂曲裏面有啲音特登唔跟拍子。呢種做法會搞亂單一節奏嘅音樂嘅強弱週期，令聽嘅人有預期唔到嘅感覺。\n響一個小節上，一個切分音好似搶嘅前面個音嘅部份音長，重會令到重拍移位。例如探戈舞曲。"}
{"id": "9195", "revid": "170863", "url": "https://zh-yue.wikipedia.org/wiki?curid=9195", "title": "二泉映月", "text": "二泉映月係一支出名二胡樂曲。呢一曲係中國民間音樂家華彥鈞（阿炳）代表作，成首分為五個主題。阿炳一生棲涼，所以有支曲有嘆氣，有鬱悶，有憤怒等等唔同感情。聽起來就好似聽拉二胡講佢滿肚心事。\n名.\n原本支曲係無名嘅，不過阿炳就叫個佢做自來腔。而阿炳隔籬鄰舍就叫佢做依心曲。二泉映月呢個名係錄音嗰陣先起，係楊蔭瀏同祝世匡一齊諗出來，而當場阿炳同意。泉係就係阿炳講佢成日拉呢支曲嘅地方，即係天下第二泉惠山泉。\n雖然有二泉映月呢個名，但係曲嘅內涵同個泉係無乜關係。\n2007年，中國第一粒探月衛星嫦娥一號亦特別播呢首曲。"}
{"id": "9198", "revid": "14", "url": "https://zh-yue.wikipedia.org/wiki?curid=9198", "title": "自來腔", "text": ""}
{"id": "9199", "revid": "14", "url": "https://zh-yue.wikipedia.org/wiki?curid=9199", "title": "依心曲", "text": ""}
{"id": "9200", "revid": "14", "url": "https://zh-yue.wikipedia.org/wiki?curid=9200", "title": "犬", "text": ""}
{"id": "9201", "revid": "174752", "url": "https://zh-yue.wikipedia.org/wiki?curid=9201", "title": "熊狸", "text": "熊狸，英文名 Bearcat 或 Binturong（來自馬來語，另有講法來自他加祿語），學名Arctictis binturong。係一種靈貓科動物。熊狸屬於蹠行動物，行路嘅時候腳掌着地，呢點同熊相似；熊狸嘅眼一遇到強光會變成一道鋻縫，呢點就似貓。熊狸嘅名字就係由呢兩點相似性嚟命名嘅。\n分布.\n熊狸生活喺雨林，長年響樹上活動。熊狸分布喺東南亞、越南、婆羅洲、馬來西亞、印尼、菲律賓等。中國雲南都有分布。因為砍伐森林行為嚴重破壞佢哋嘅棲息地，加上偷獵令佢哋嘅數量驟減。而家熊狸喺好多國家正處於瀕危狀態。熊狸有三個亞種，半島亞種分布喺菲律賓，其餘亞種分布喺菲律賓以外嘅地方。半島亞種係體形最大嘅亞種。\n特點.\n熊狸係一種夜行動物，日頭喺樹上面瞓覺，夜晚出嚟。\n熊狸身長60-95厘米，重9-14公斤。條尾同個身差唔多咁長。作為靈貓科成員，熊狸有好多特立獨行嘅地方。熊狸係靈科中體形第二大嘅種類，乸體形比公大20%。同時，熊狸亦係靈貓科之中唯一生素色皮毛嘅動物，其他靈貓科成員一般都帶斑紋。熊狸乸嘅性器官居然生得似公嘅性器官（因為有陰蒂骨，呢點好似鬣狗），事實上，雌雄性器官相似係貓形亞目嘅一種原始特徵嘅遺留。\n另外，熊狸亦都係靈貓科之中唯一條尾有抓握功能嘅動物。佢嘅尾生有蓬鬆粗糙嘅毛，具有抓握功能，起到第五隻手嘅功能。實際上，只有兩種食肉目動物嘅尾有咁嘅功能，熊狸喺其中之一。而且喺東半球，熊狸重係唯一條尾有抓握功能嘅哺乳動物。熊狸生小圓耳，細眼。雖然屬於食肉目，但係犬齒唔發達，切齒亦唔似其他食肉類咁特化。主要食果實，亦都食鳥蛋、嫩葉、嚙齒動物同雀鳥。同熊一樣，熊狸係一種歸入食肉目嘅雜食性動物。\n熊狸喺受威脅嗰陣會變得非常之惡，而喺開心嗰陣會發出咯咯笑嘅聲。喺人工飼養下，熊狸可以活20年，最高記錄26年。對同等體形嘅動物中已經算係長命。\n熊狸識爬樹，能夠喺樹枝間跳躍攀爬搵食，同時利用條尾纏繞樹枝協助維持平衡。佢哋嘅後肢能夠往後彎曲好大嘅角度，以便頭向下由樹上爬落嚟。\n熊狸用喺條尾嘅嗅腺喺樹上蹭擦來標記地盤，同其他同類進行嗅覺交流，爬樹嗰陣會留低一條嗅痕。熊狸嗅腺分泌嘅物質氣味經常被形容為「似熱爆穀」。\n起源.\n熊狸係靈貓科動物。靈猫科動物最早出現喺漸新世，係靈貓型亞目（包括貓科同埋鬣狗科）嘅共同祖先分開來的。"}
{"id": "9203", "revid": "1622261", "url": "https://zh-yue.wikipedia.org/wiki?curid=9203", "title": "香港動植物公園", "text": "香港動植物公園（英文：Hong Kong Zoological and Botanical Gardens），減筆爲動植物公園，人稱兵頭花園，舊書亦寫公家花園（英文Public Gardens），係香港最耐歷史嘅公園。公園響香港島中環雅賓利道，俾羅便臣道、己連拿利、上亞厘畢道及花園道等幾條街圍住。公園佔地5.6公頃。公園大門口響雅賓利道。以前係由市政局管轄，後改由康樂及文化事務署管理。行政上歸中西區。\n公園喺正香港禮賓府側。\n歷.\n1841到1842年之間，兵頭花園係香港總督官邸。去到1848年，香港政府已經有起植物公園嘅計劃，之不過，因為冇錢而押後，最後要 1853年先開始起。1864年8月6號，個公園第一期開放畀公眾用。由於公園以北係上亞厘畢道，係港督府嘅所在地，而香港總督名義係三軍統帥，所以就叫佢做兵頭。因為咁，人人都叫呢個公園做兵頭花園。1871年，公園全面開放，改咗個名做香港植物公園。\n顧名思義，當時香港植物公園內以植物為主。但由1876年起，公園開始養埋雀鳥同哺乳動物，畀遊客觀賞。\n當時公園佈局，可分爲下中上三層，斜喺山上。中層有大噴水池，當時叫水景，公園屢次重建，但必定原地再建水景。喺十九世紀時，好多西人細路、僕婢喺度玩。黃昏有西樂演奏。而中層尚有養雀巢同果園。1876年，香港總督堅尼地卸任。喺上層1877年，公園立咗前港督堅尼地嘅銅像，由香港總督德輔親自點題。立像紀念堅尼地促成公園全面開放，同埋佢響香港嘅貢獻。喺1890年，公園職員人工支出，係銀八千零七十五員六毫九仙。\n公園響1931年到1933年暫停開放，以便響公園底起水庫。\n香港日治時期，公園俾日軍改名做大正公園，重起埋香港神社。公園裏面堅尼地銅像都運咗去日本熔咗。戰後1958年，就改咗放英王佐治六世嘅銅像。後尾公園擴建，留畀哺乳動物同爬蟲類居住。為咗反映公園裏面多咗好多動物，喺1975年就改名做香港動植物公園。\n過去亦有一啲世界知名人士以野生動物基金會嘅名義前往公園參觀，例如愛丁堡公爵（1983年）同英國安妮公主（1988年）。"}
{"id": "9204", "revid": "1085542", "url": "https://zh-yue.wikipedia.org/wiki?curid=9204", "title": "雲豹", "text": "雲豹屬於哺乳類嘅貓科動物，只係分佈喺亞洲嘅東南部，從最西部嘅尼泊爾開始，一直向東到台灣，包括緬甸同埋中國秦嶺以南；往南就從印度東部、中南半島開始，一直向南到馬來西亞、婆羅洲、蘇門答臘、爪哇等等嘅地方為止。\n以分布區域嚟睇，香港以前都可能係雲豹嘅原生分布地，只係頂唔住人口壓力同森林破壞而絕種。喺1990年代，深水埗曾發現過雲豹蹤影，相信係俾人當野味偷運時走甩咗，後嚟送咗去香港動植物公園暫養。\n雲豹可以再分為四個亞種：\n雲豹係現存貓科物中比較原始嘅類型。按頭顱比例嚟計，雲豹嘅犬齒係現存貓科動物之中最長嘅。雲豹主要食樹棲動物，最近曾有紅外線攝影機拍攝到雲豹捕食赤麂嘅過程。"}
{"id": "9205", "revid": "1320996", "url": "https://zh-yue.wikipedia.org/wiki?curid=9205", "title": "美洲豹", "text": "美洲豹（學名：\"Panthera onca\"），又叫做美洲虎，係世界上第三大嘅豹屬動物，亦係西半球最大型嘅貓科動物，外表形態同豹極之相似，但係較粗壯，圓斑中有黑點，毛色亦較為深黃。同老虎一樣係食物鏈嘅頂級捕獵者。佢係美洲地區唯一嘅豹屬動物。\n體型同外表.\n體長 1.62 到 1.82 米，體重 56 至 96 千克，有啲可以重到 130 千克。外表似虎豹綜合體，肩臀較壯，黑斑中有圓點，四肢同下側腹則形成較大嘅黑點，背脊嘅黑斑有形成一條線嘅橫紋。同豹一樣會有黑化嘅個體。\n分布地同棲息環境.\n從美國佛羅里達州直到阿根廷中部，喺雨林、沙漠同埋高山都有，但主要偏好近水嘅生境。\n食物同生態地位.\n具領域性，可互相重疊，豹公領域大細係豹乸兩倍，可能同幾隻豹乸重疊，活動範圍大約 2000 到 3000 米，最大可將近 60 千米。會發出多種叫聲，表達情緒。美洲豹亦都貓科中唯一以襲擊獵物頭骨作為捕獵技巧嘅動物，力大幾乎及得上獅子，可以拖住一隻牛長途咁行。利齒亦有咬碎獵物頭骨以及龜殼嘅能力。\n響南美洲食物鏈上端，食物包括魚、水豚、鹿、剌鼠、野豬、淡水龜等，甚至係牙尖嘴利嘅鱷魚。近年研究亦發現美洲豹原來有食腐肉嘅習性。\n生殖.\n豹乸成年都可以生仔，但各地生殖高峰期無一定，懷孕期大約 90 到 110 日，一胎大約生一到四隻，豹仔兩到十天後會開眼。\n保育現狀.\n由於美洲豹所居住嘅環境一直受到破壞，加上人類對皮毛嘅需求，傷害家畜等種種理由，令美洲豹數目日漸減少。\n美洲豹係香港動植物公園嘅「鎮園之寶」，曾經養咗四隻，佢哋分別住響大型美洲豹籠舍內。個籠舍喺兒童遊樂場斜對面，喺1994年完成，面積比起原先位於獸籠入口旁邊，喺1976年完成嘅舊籠舍足足大成 4 倍。\n2008年6月10日，最後一隻美洲豹「小花」老死，園方考慮到美洲豹需要更大嘅生存空間而唔再引入美洲豹來港。「小花」先後經歷「兩段情」：首任伴侶因為有先天性脊骨缺陷，被人道毀滅；繼任嘅「小黑」亦喺2003年死咗。"}
{"id": "9206", "revid": "1865095", "url": "https://zh-yue.wikipedia.org/wiki?curid=9206", "title": "香港海洋公園", "text": "香港海洋公園（），通常就噉叫海洋公園（）係香港一主題公園，以海洋為題，兼有種種機動遊戲同動物園。佢喺香港島黃竹坑南面，北面近黃人坑，有山下花園，向南有南朗山，最南係大樹灣。北面靠近黃竹坑警察訓練學校。公園一九七七年一月十號落成啟用，家下入場人次，一年有四百二十萬。公園佔地十七公頃，景點卌二個。山下花園去南朗山，有吊車來往。而南朗山同大樹灣之間，就靠登山電梯，條電梯曾經係世界之最，家下係世界第二長嘅戶外扶手電梯。\n歷史.\n海洋公園喺一九七七年一月十號開幕，最初由香港賽馬會捐款起，由馬會管，而且重係1977年度香港小姐競選嘅外景拍攝地方。開幕頭半年，海洋公園入場人次已過一百卅一萬。\n1979年1月，海洋公園引入殺人鯨「海威」，成為海洋公園其中一個賣點。公園初期嘅設施唔多，但係由1980年代開始，海洋公園大幅擴展，增加大型機動遊戲，並先後建成水上樂園（1984年）、百鳥居（1986年）、鯊魚館（1989年）、紅鸛池（1991年）、孔雀花園（1993年）、登山電梯同埋集古村等設施。\n早期海洋公園嘅營運資金，主要靠門票同香港賽馬會撥款。入場費低，公園好多時蝕本。一九八七年七月一號，香港政府通過《海洋公園條例》，馬會撥款二億港元，成立信託基金，公園脫離馬會獨立，成為非牟利組織，需自負盈虧，以商業手法經營。\n由於以商業手法經營，海洋公園逐步提高入場費，因此亦開始轉虧為盈。1992年，海洋公園全年入場人次已達300萬。但自1998年後，由於受亞洲金融風暴影響，加上遊客開始對公園欠缺新鮮感，而且鎮園之寶殺人鯨「海威」病逝，海洋公園開始出現虧蝕。雖然喺1999年獲中國大陸同意引入兩隻大熊貓，但亦未能提升入場人次。於是海洋公園只可以關閉水上樂園同埋集古村等設施，改為吸引更多年輕人嘅方針，引入更多大型機動遊戲，例如跳樓機同埋越礦飛車。\n過去海洋公園以海馬作為標誌，公園範圍內嘅南朗山北麓更有大型海馬標誌。不過，海馬動態唔夠活潑，亦係中藥材嘅一種，故此未能充份配合公園嘅理念。因此，海洋公園由2000年11月開始引入稱為「威威獅令」嘅卡通海獅作為公園嘅代言人，並以佢展開更多推廣及宣傳工作。\n隨住中國大陸開放自由行到港，海洋公園嘅入場人數出現起色，2004至2005財政年度入場人次超過400萬，打破公園開幕以來最高紀錄。\n2011年2月18號，公園迎接第一億個客人。\n2021年，喺以前集古村位置開過新一代水上樂園。\n設施.\n海洋公園內共分8個區域，包括夢幻水都、亞洲動物天地、威威天地、冰極天地、動感天地、熱帶雨林天地、海洋天地、以及急流天地。其中亞洲動物天地、夢幻水都、威威天地位於公園裏面嘅海濱樂園，而其餘景區就喺高峰樂園。而公園內共有42個景點，包括十幾個機動遊戲。\n動感天地.\n以嘉年華會做主題嘅主題區，2012年啟用，係擴建計劃後最多機動遊戲嘅主題區。\n夢幻水都.\n夢幻水都喺2011年1月27號揭幕，取代海洋館，佔地20萬平方呎。\n冰極天地.\n海洋公園擴建計劃首期壓軸主題區。\n吊車.\n山下花園同埋南朗山之間，有吊車駁埋。吊車全長1.5公里，每個鐘載客4000人次，總共有252架吊車來回運行。每架吊車可以載6人，車程10分鐘，搭客可以飽覽深水灣同南朗山優美海景。吊車喺惡劣天氣之下，會暫停服務。\n根據海洋公園同政府現今嘅資料，嗰個登山纜車係叫做「纜車」，係由英文Cable Car直接翻譯；而坊間同舊官方資料就叫佢做「吊車」，以佢嘅外形嚟叫。\n海洋列車.\n一個喺隧道行嘅雙向登山纜索鐵路系統。列車以探索潛水艇為設計藍本，透過車廂內嘅多媒體設施，令遊客經歷一次彷彿穿越深海嘅旅程。列車連接山下花園同埋南朗山兩個區，往返高峰站（山上嘅高峰樂園）同海濱站（山下嘅海濱樂園）。隧道全長1,300米，列車可載250人，車程2-3分鐘，軌距1435mm（標準軌），單向每小時最多可載5,000人。喺2010年12月5號下晝出過意外，7人受傷，1人情況危殆。\n登山電梯.\n南朗山同埋大樹灣之間，有登山電梯駁住。電梯全長225米，係全世界第2長嘅戶外扶手電梯，起好嗰時本來係全世界最長嘅戶外電梯，後來畀香港另一個中環至半山自動扶梯系統取代。而電梯係沿住30度角嘅山坡上落，每小時載客量達4000人次。登山電梯唔受天氣影響。\n保育工作.\n除咗發展旅遊之外，海洋公園亦積極推廣教育同進行動物保育。海洋公園每年招待約4萬名學童，加深佢哋對動物嘅認識。此外，海洋公園亦致力進行海洋哺乳動物嘅研究。2000年，海洋公園成功透過人工受孕嘅方法令樽鼻海豚受孕，並喺2001年5月誕下兩條小海豚，成為全球首宗成功個案。另一方面，海洋公園成立咗「香港海洋公園保育基金」，用嚟協助有關瀕危動物嘅研究工作。\n近年發展.\n自從香港迪士尼樂園開咗之後，海洋公園就要同迪士尼競爭。2004年，當時嘅特首董建華邀請有「蘭桂坊之父」之稱嘅盛智文出任主席，希望以佢嘅經驗提高海洋公園嘅競爭力。\n盛智文上任後，海洋公園公佈重新發展計劃，希望發展成為世界最佳嘅海洋主題公園，並藉此加強香港對世界各地遊客嘅吸引力。喺未來幾年將斥資55.5億港元，增加遊樂設施至70個。翻新後嘅海洋公園面積將增至137公頃，增加接近一倍，並引入33種全新動物。公園將分為「高峰樂園」同埋「海濱樂園」兩部分，高峰樂園位於高地，以海洋、熱帶雨林同南北極地體驗為主題。海濱樂園就位於低地，以水族館同雀鳥為主題，並設有兒童遊樂設施。兩個樂園之間會加建全長1400米嘅高峰列車連接，車程3分鐘。公園亦將會增加多項動物表演。而機動遊戲方面，將會規劃現時嘅山上機動城，除咗保留跳樓機，其他機動遊戲都會拆，但會開闢山頭興建多項新嘅機動設施，以便騰空集古村一帶沿海地方去起酒店，以吸納多啲高消費嘅長途旅客。\n海洋公園亦起緊3間酒店，一間喺於公園入口，兩間喺集古村；2006年尾開工，預計2010年落成，預計每年入場人次會加到500萬。\n未來發展.\n政府通過2021年海洋公園公司（修訂）條例草案，未來會將海洋公園從主題公園轉為保育同教育工作，例如將動物護理中心從新設計吸引大眾。海濱樂園嘅紀念品店、餐廳等營運權外判畀私人發展商/營運商。入口會後移到山上嘅高峰樂園，老舊嘅大型機動遊戲會被淘汰，設立以歷險為主題嘅區域，建設小型嘅娛樂設施，同埋開墾未用嘅土地設立以健康為主題嘅區域，用作露營、登山等活動。建立碼頭作為交通方式。\n時間同收費.\n開放時間.\n公園開放時間：10:00 am - 6/7:00pm\n暑期、萬聖節前夕，同埋其他特別日子，會改時間，部份日子另有夜場，要另外收錢。\n入場費.\n入場費分一次同全年。\n一啲旅行社同特定團體，旅客或者會員買飛有八、九折優惠。同時，亦有團體優惠，不過要事先預約。"}
{"id": "9211", "revid": "14", "url": "https://zh-yue.wikipedia.org/wiki?curid=9211", "title": "兵頭花園", "text": ""}
{"id": "9212", "revid": "14", "url": "https://zh-yue.wikipedia.org/wiki?curid=9212", "title": "大正公園", "text": ""}
{"id": "9213", "revid": "14", "url": "https://zh-yue.wikipedia.org/wiki?curid=9213", "title": "香港植物公園", "text": ""}
{"id": "9214", "revid": "14", "url": "https://zh-yue.wikipedia.org/wiki?curid=9214", "title": "美洲虎", "text": ""}
{"id": "9215", "revid": "80356", "url": "https://zh-yue.wikipedia.org/wiki?curid=9215", "title": "西遊記第壹佰零壹回之月光寶盒", "text": "《西遊記第壹佰零壹回之月光寶盒》（A Chinese Odyssey - Part One ~ Pandora's Box）係香港喺1995年出品嘅電影之一。\n電影資料.\n制作.\n出品機構：\n監製：楊國輝\n導演：劉鎮偉、江約誠（執行導演）\n編劇：技安（劉鎮偉嘅筆名）\n主演：周星馳、吳孟達、羅家英、朱茵、藍潔瑛、蔡少芬、莫文蔚……等。\n背景及簡介.\n套戲係改篇自中國文學名著《西遊記》嘅電影故事，分上下兩集，呢套係第一集，而第二集叫做《西遊記大結局之仙履奇緣》。成個故事係講述主角孫悟空經過重新修煉，喺做一個普通人嘅過程中獲得「道」嘅啟悟，終於由邪變正，忠心咁陪唐憎去西天取經。劇情除咗有笑之外，劇中嘅主要道具「月光寶盒」所帶出嘅種種因果，同埋對於人世間恩怨愛恨嘅描寫，都暗暗帶有令人反思咀嚼嘅意味。\n劇情大綱.\n喺一晚嘅沙漠上面，孫悟空力抗觀音大仕嘅追捕，就係因為佢覺得佢師父唐僧成日吱吱噚噚咁煩到頂唔順，於是寧願夾埋牛魔王嚟食佢師父嘅肉都唔再去取西經，不過最後悟空始終未夠道行，終於俾觀音大仕收服；正當觀音大仕想消滅孫悟空嘅時候，慈悲為懷嘅唐僧唔忍心睇住徒弟受死，為咗求大仕放悟空一條生路，於是實行以命抵命，喺觀音大仕面前用羅漢金剛杖自盡。\n五百年之後，一個烈日酷熱嘅沙漠之下，一條包住披紗嘅瘦長身影騎住隻驢仔慢慢咁行到去一個山寨，而呢個山寨其實係山賊斧頭幫嘅賊竇；寨入面成班兇神惡煞嘅山賊見到嚟嘅係一個女人就色心起，但係呢個女人氣定神閒完全唔驚，賊匪嘅二當家覺得唔妥，於是質問女人嘅來歷，點知呢個女人露出桃花嘅紋身，原來佢就係江湖上令人聞風喪膽嘅女賊春三十娘，班賊匪知道佢身份之後就即刻走夾唔抖，但係春三十娘用武力威脅住佢哋，要班賊匪一人頂住一戙銅錢，如果銅錢落地就人頭不保。班山賊個個頂住戙銅錢去搵佢哋幫主至尊寶話俾佢知有件咁嘅事，於是至尊寶親自落寨睇吓係咩人咁巴閉可以控制住佢班手下，但係當見識過春三十娘上乘嘅功夫之後，至尊寶都不得不甘拜下風，屈服喺淫威之下。\n春三十娘此行嘅目的係要搵出腳板底有三粒痣嘅人，佢收到風話有三粒痣嘅孫悟空托世將會喺呢度出現，搵到孫悟空托世就可以知道再世唐三藏嘅下落；佢知道呢班山賊入面冇佢想要嘅人，於是指使佢哋幫佢截劫過路人，檢查吓佢哋腳板底有冇三粒痣，搵到嘅話就交畀佢處理。\n一個黑媽媽嘅山窿，入口上面啲水係咁流落嚟形成一幅水簾阻隔住，至尊寶穿過水簾入到山窿裏面，突然一把女人聲問佢搵唔搵到三粒痣嘅人，搵到嘅話就可以救到……至尊寶一紥醒，原來係發夢，忽然聽見夜深人靜嘅外面有人大嗌，至尊寶以為班手下幫佢殺咗春三十娘，正高興咁要去睇吓，點知畀佢見到一隻好巨型大過個人嘅蜘蛛喺度張牙舞爪，佢嚇到掉頭係咁走，隻巨蛛就係咁追想吐絲嚟捉住佢，卒之至尊寶跌咗入隻巨蛛預先佈好嘅蛛網陷阱，黐咗喺上面甩唔到身，隻巨蛛正要埋身襲擊佢嘅時候，好彩手下盲炳及時趕到救咗佢；跟住成班山賊群起出動要用火燒呢隻巨蛛，巨蛛唔夠打就掉頭走。\n趕走咗隻怪蜘蛛，至尊寶就命令手下出動要殺埋春三十娘；至尊寶偷偷咁潛入春三十娘嘅房想趁夜偷襲，班手下就喺樓下做後援，點知冇幾耐班手下見到至尊寶客客氣氣恭恭敬敬咁由間房度退返出嚟，原來三十娘個師妹白晶晶都嚟咗，至尊寶對佢一見鍾情，於是就突然改變態度想博好感。\n至尊寶走咗之後，白晶晶直接向佢師姐道明來意，佢知道三十娘想獨霸再世唐僧肉，想分返一份，於是兩師姐妹一言不合就要開片，白晶晶化身成為有好大個白頭骨嘅白骨精，而三十娘亦都化身變成之前出現過襲擊至尊寶嘅蜘蛛精，呢個場面當堂嚇親喺窗外面偷睇嘅二當家，於是連爬帶滾咁週圍搵掟暱埋，兩隻妖精追到出去牛欄都搵唔到人，於是三十娘警告白晶晶唔好將唐僧嘅事週圍揚，跟住就行咗去，點不知佢哋嘅對話就俾牛欄入面隻牛聽到，隻牛拿拿林去搵佢大王稟告消息。二當家見到妖怪，又拿拿林去報告畀至尊寶知，佢一輪咀講見到妖怪嘅情形，點知見兩師姐妹喺背後出現即刻改口風；出到屋外，三十娘就用移魂大法迷魂咗二當家，要佢做臥底監視班山賊嘅一舉一動。\n至尊寶想令到白晶晶對佢產生好感，於是剃晒啲鬚改變形象，點知白晶晶一見到佢，就誤會以為佢係孫悟空，重用三味真火燒佢隻手，當搞清楚係一場誤會時就發脾氣走咗去，令到至尊寶一頭霧水。原來白晶晶當年同赤煉神君訂咗婚約，點知佢鍾情嘅孫悟空話要娶佢，於是就冇成親嚟等悟空，之但係三年後悟空反口，重交帶班猴子猴孫俾返塊定情玉佩俾佢，令到白晶晶一路深心不憤唔肯再成親。\n又嚟到呢個黑媽媽嘅山窿，再次穿過水簾入到去山窿入面，又係有把女人聲同至尊寶講嘢……又係發夢。跟住至尊寶又再出動去劫腳板底，但始終都係冇發現有三粒痣嘅人，重俾揪葡提子仆親個頭；返到山寨嘅茅屋入面，盲炳洗乾淨揪提子擺喺張檯上面，點知至尊寶一轉身，揪提子忽然變咗個老和尚，原來佢就係神仙菩提老祖，佢特登化身嚟到就係想話畀至尊寶知佢哋俾妖怪入侵，重畀咗塊照妖鏡至尊寶自己去求証，咁啱白晶晶敲門，至尊寶好開心咁開心招呼，點知唔覺意一望塊鏡入面就見到白晶晶嘅真身，嚇到即刻閂埋度門；菩提老祖畀咗一叠隱身符同埋兩個用嚟收妖伏魔嘅乾坤袋至尊寶，而佢就將叠符畀咗二當家叫佢派畀班手足，叫佢哋夜晚出動除妖，着咗魔嘅二當家轉個頭將叠符掉晒入火爐。\n呢一晚，成班賊赤裸裸咁淨係條腰圍住假嘅隱身符，靜靜雞去到兩師姐妹食緊飯嘅地方，兩師姐妹一早收到風，於是將計就計詐睇唔到，重玩到至尊寶着晒火，終於忍唔住就「現身」同兩師姐妹攤牌，呢個時候，變咗節嘅二當家行咗去兩師姐妹身後面陰陰咀笑，跟住將兩個乾坤袋一笠，當場收服咗兩個妖精，然後一陣輕煙，二當家變返做菩提老祖。原來當時佢哋一早知道唔妥，所以將真正嘅二當家綁住，到收咗兩隻妖精之後就俾手足帶到去大廳度審問，審審吓突然發現，隻狗仔旺財居然將乾坤袋個綁繩咬爛咗放咗兩個妖精出嚟，菩提老祖即刻詐諦捉住至尊寶威脅要鍊死托世孫悟空，兩師姐妹唔敢亂嚟，跟住班手足就一擁而上去圍攻兩師姐妹，掩護至尊寶叫佢快啲走，不過茅舍裏面「打」得火熱嘅同時，外面傳嚟隆隆嘅腳步聲，原來牛魔王收到稟報，親身嚟到想搵再世唐僧；兩師姐妹夾住至尊寶就向外走佬，不過中途俾牛魔王截住，於是三隻妖精就打起上嚟，打打吓兩師姐妹唔夠揪，於是就又夾住至尊寶走人，順便夾埋二當家，四個人走到返盤絲洞度暫避。\n返到盤絲洞，兩師姐妹又因為殺唔殺至尊寶嘅問題而再度鬧不和，跟住又打，不過因為師妹中咗師姐嘅盤絲軟甲毒唔夠打，於是拉住至尊寶走咗入有萬年金剛岩石封門嘅石室度暫避風頭。跟住搞吓搞吓石門又開又閂，終於至尊寶就困咗三十娘同埋二當家喺石室裏面，同白晶晶離開咗盤絲洞，而三十娘錯誤咁對住二當家施展催情大法，令到自己有咗同二當家嘅骨肉。\n至尊寶同晶晶去到一處山崖頂休息，重應承會一路照顧晶晶，晶晶雖然知道至尊寶並唔係孫悟空托世，但亦都對佢產生咗好感；冇幾耐之後，至尊寶見晶晶毒發暈得一陣陣，就趁佢休息嘅時候返返去盤絲洞搵三十娘，呃佢話想知唐僧下落就要幫晶晶解毒，但係當兩人趕到返去山崖頂嘅時候已經唔見咗晶晶，地上面只係剩返嗰塊定情玉珮。\n牛魔王嘅大本營入面，牛魔王正喺度幫白晶晶運功療傷，因為晶晶以為至尊寶又拋棄佢，萬念俱灰之下要跳崖自殺，點知唔死得俾班牛帶咗返去，於是牛魔王發功救晶晶，要佢帶路返盤絲洞搵唐僧。\n至尊寶俾三十娘困咗入石室等死，至尊寶就想掘地道逃走，點知掘吓掘吓，掘到塊寫住教佢點用寶物嘅木板，同埋一嚿刻咗經文又寫住「月光寶盒」四個字嘅長方形木塊，忽然間掘出嚟嗰個窿發生強大嘅吸力吸咗佢入去……又係個黑媽媽嘅山窿，至尊寶又再穿過水簾入到山窿裏面，突然山窿四週圍發出陣陣嘅金光，呢個時候洞入面嘅情況就變得清楚好多，洞頂打橫浪咗一支好粗大嘅金色圓柱，下面一個細細石窿入面嘅檯上重擺住一框金色圓圈形嘅嘢，至尊寶行埋去另一張石檯度打開一幅畫咗觀音大仕嘅畫像時，畫像突然自己燒起上嚟，跟住同之前一樣嘅女人聲又再講嘢，講出咗五百年前孫悟空同唐僧嘅一段宿緣同埋因果；至尊寶知道呢次唔係發夢，不過亦都唔知個女人講乜，於是冇理就想搵路走返出去。\n呢個時候白晶晶已經俾牛魔王同一眾牛兄弟脅持住帶咗返嚟盤絲洞，同一時間三十娘亦生咗個男嬰，二當家見三十娘咁想搵唐三藏，就索性改個仔嘅名叫三藏；晶晶甩開咗牛魔王，嚟到見到三十娘抱住個蘇蝦仔，三十娘就呃佢話係同至尊寶生嘅，激到晶晶一口真氣洩出就暈咗。牛魔王聽到蘇蝦喊聲就同班牛兄弟一齊要搵再世唐三藏，因為要應付牛魔王，三十娘就交咗個蘇蝦畀二當家，然後獨自去應戰。\n至尊寶終於走出咗個山窿返返去盤絲洞，但係一出到嚟就見到滿身鮮血垂死嘅晶晶，側邊重有把染咗血嘅劍，為要搵出晶晶之死嘅真相，至尊寶一次又一次咁借助用月光發動嘅月光寶盒去穿梭時空返返之前嘅時間，終於俾佢發現晶晶係自殺死嘅，而佢亦都順利咁救返晶晶，重解釋返之前唔見咗人係一場誤會，於是兩人冰釋前嫌，不過當前問題未解決，因為牛魔王重喺度同三十娘打緊，佢哋重開動咗斷龍石機關，石閘一落就再開唔返，於是晶晶就踢咗至尊寶出盤絲洞外，留喺洞裏面同師姐一齊大戰牛魔王，而洞外面兩個男人係咁隔住塊落緊嘅石閘大叫「娘子」。\n至尊寶唔甘心，於是再一次動用月光寶盒要返去救晶晶，爆響一聲之後，至尊寶又返到入盤絲洞入面，不過呢次個洞入面就靜英英咁冇晒人；至尊寶扭開石閘機關，石閘徐徐打開，出到外面天已經光晒，但重係一個人都冇，唔明點解之際唯有又拎出月光寶盒，不過因為日頭日白冇月光就用唔到月光寶盒；呢個時候，一個少女拖住隻驢仔滋滋油油咁入到嚟洞口嘅狹道，佢冇理到個望住自己嘅傻男人，一直行到去洞口想入洞睇吓，點知俾至尊寶喝止叫佢唔好亂闖盤絲洞，但係抬頭一望，原本寫住盤絲洞嘅石碑竟然係寫住水簾洞，呢個少女覺得個新名唔錯，於是向住塊石碑揮一揮手，將水簾洞嘅字變成盤絲洞，重即時改自己個名叫盤絲大仙（即係三十娘同晶晶嘅師父），除咗要霸佔呢個洞，重搶埋至尊寶嘅月光寶盒，再喺佢腳板底下打上三粒點嘅記號，要至尊寶做佢奴隸。\n至尊寶劇痛過後突然諗起一啲嘢，於是拎出塊照妖鏡照吓自己個樣……\n（上集喺呢度完結，續集就要睇《西遊記大結局之仙履奇緣》）"}
{"id": "9217", "revid": "158703", "url": "https://zh-yue.wikipedia.org/wiki?curid=9217", "title": "葵青區", "text": "葵青區係香港地方行政區，裏面主要咨詢機構係葵青區議會，選舉代號係S，有28個分區。個區分成兩部份，葵涌同青衣，兩個部份都響新界。立法會選舉屬新界西。2006年為止，人口有52萬3300，佔香港人口百分之7.6，十八區排第四。葵青區人口密度係每平方千米有2萬2421人，係新界各區之中最高，遠超新界平均數3748人。\n葵青區同新界其他區唔同，唔係新界理民府分區走出來。1985年之前，葵涌同青衣都係歸荃灣區，之不過因為荃灣新市鎮發展，遠超一區之力，就響1985年4月1號將葵涌同青衣拆出來，另立葵涌及青衣區，同時亦選出相應嘅區議會。到咗1988年，就簡短啲，改叫葵青區。\n區裏面世界知名嘅嘢有貨櫃碼頭，青馬大橋等建築。而百分之七十五嘅人都係住公屋。\n行政.\n葵青區雖然係地方行政區，然而唔少政府部門會因應性質，各有各分法，所以葵青區只係選舉同民政事務處嘅分界。葵青區未大力發展之前，已經有唔少鄉落，葵涌嘅村係歸埋荃灣鄉事委員會，而青衣島係歸青衣鄉事委員會。葵青區嘅當然議員，但原居民代表，只有青衣鄉事委員會主席，因為荃灣鄉事委員會已經響荃灣區議會有當然議員。\n分區.\n葵青區人口密集，2007年選舉分區有28個，順編號落。葵涌嘅由S01到S17，十七分區分別係葵興、葵盛東邨、上大窩口、下大窩口、葵涌邨、石蔭、安蔭、新石籬、石籬、大白田、葵芳、麗瑤、荔華、祖堯、興芳、荔景同葵盛西邨。青衣嘅由S18到S28，十一區分別係安灝、偉盈、青衣邨、翠怡、長青、長康、盛康、青衣南、長亨、青發同埋長安。\n2007年區議會選舉，香港政府將葵青區南邊，荔華區嘅盈暉台地段劃歸深水埗區。\n地理.\n葵青區響新界中南部，地近九龍，南便隔住維多利亞港對住香港島。北便同西便係荃灣區、東便係沙田區、東南便係深水埗區。西南海界接離島區，東南海界接油尖旺區同中西區。藍巴勒海峽將個區分成兩部份，東便係葵涌，響新界大陸上便，西便係青衣島，同大陸分開。葵青區因為係荃灣區分拆出來，係荃灣新市鎮一部份，所以區內冇核心地帶，比較似樣嘅聚腳點，葵涌一便係港鐵葵芳站一帶，青衣則係港鐵青衣站一帶。"}
{"id": "9218", "revid": "14", "url": "https://zh-yue.wikipedia.org/wiki?curid=9218", "title": "公屋", "text": ""}
{"id": "9221", "revid": "120591", "url": "https://zh-yue.wikipedia.org/wiki?curid=9221", "title": "西遊記大結局之仙履奇緣", "text": "《西遊記大結局之仙履奇緣》（）係香港喺1995年出品嘅電影之一。\n電影資料.\n製作.\n出品機構：\n監製：楊國輝\n導演：劉鎮偉、江約誠（執行導演）\n編劇：技安（劉鎮偉嘅筆名）\n主演：周星馳、吳孟達、羅家英、朱茵、蔡少芬、藍潔瑛、莫文蔚……等。\n背景及簡介.\n套戲係改篇自中國文學名著《西遊記》嘅電影故事，分咗上下兩集，呢套係第二集，而第一集叫做《西遊記第一百零一回之月光寶盒》。成個故事係講述主角孫悟空經過重新修煉，喺做一個普通人嘅過程中獲得「道」嘅啟悟，終於由邪變正，忠心地陪住唐憎前往西天取經。劇情除咗有笑之外，劇中嘅主要道具「月光寶盒」所帶出嘅種種因果，同埋對於人世間恩怨愛恨嘅描寫，都暗暗帶有令人反思咀嚼嘅意味。\n劇情大綱.\n一條女性嘅身形，撐住小舟穿過水草密茂嘅湖，再帶住隻驢仔去到沙漠，行吓行吓行到一個廢墟，紫霞仙子見到裏面有個老人家喺度點油燈畀四個做官兵嘅人，但係支油燈入面得啲油，冇燈芯，一問之下個老人家話因為如來佛祖坐前嘅神燈支燈芯唔見咗，所以冇辦法…一吓爆炸聲之後，頭先幾個人全部現形，老人家就係二郎神，而四個官兵就係四大金剛，佢哋係奉命下凡嚟緝拿紫霞仙子返仙界；原來紫霞仙子同佢家姐青霞仙子不嬲都狗咬狗骨，佛祖為咗要佢哋平息怨恨，於是將佢兩個捲成一條燈芯，希望有朝一日怨恨化解。得知二郎神親自下凡捉人，紫霞仙子當然唔會輕易就範，於是打起上嚟，不過因為紫霞仙子用咗啲陰濕招，最後順利走甩咗，而二郎神佢哋任務失敗，唯有返返天庭。\n（承接上回故事）隨住一聲大叫「般若波羅密」，加上閃電同爆炸之後，至尊寶返到去五百年前嘅水簾洞（後來嘅盤絲洞），跟住遇到喺佢腳板底烙底三粒痣嘅紫霞仙子；紫霞沒收咗至尊寶手上嘅月光寶盒，重將原本寫住「水簾洞」嘅石匾一掃變成咗「盤絲洞」做佢嘅竇口，重叫自己做「盤絲大仙」。\n腳底嘅痛楚未消，至尊寶突然諗返起之前成日發夢喺一個山洞聽到把女人聲叫佢搵腳底有三粒痣嘅人…佢連隨拎起塊照妖鏡一照，竟然見到自己倒影係個馬騮樣！佢入去洞度搵盤絲大仙想要返個月光寶盒，寧願穿梭時空返去同白晶晶成親都唔願相信自己就係孫悟空。不過紫霞既然將個月光寶盒據為己有就當然唔會咁順攤畀返至尊寶，因為佢可以借呢件寶物嚟避開佢家姐青霞嘅追殺，有咁遠走咁遠。\n入夜之後，原本嘅紫霞仙子居然性情大變，重自稱係青霞仙子，令到至尊寶成頭問號，重俾呢個青霞仙子打到暈咗…第二朝，至尊寶俾紫霞尋晚嘅舉動嚇怕咗，紫霞為咗要証明畀至尊寶知道佢並唔係精神分裂，於是提議將佢哋嘅手縛埋一齊過夜；又到入夜時份，青霞又再出現，至尊寶靈機一觸自我介紹叫自己做秦祥林，青霞見到隻手同至尊寶縛埋一齊，兩句講唔啱就又一搥打暈至尊寶…再第二朝，至尊寶提議不如拎一樣紫霞身上嘅信物俾夜晚出現嘅青霞睇，等青霞相信紫霞已經死咗，唔好再追，於是紫霞就畀咗把紫青寶劍出嚟；至尊寶見寶劍精美，就順手將劍一拉出鞘，紫霞睇到呢幕景象之下心情突然一陣翻騰。\n趁天未黑，紫霞就叫至尊寶一齊去行下市集，但係去到市集時，倆人就引起咗喺路邊休息嘅一個豬頭人同一個拎住月牙鏟嘅人注意。突然，紫霞拉咗至尊寶埋一邊同佢表白，原來紫霞喺頭先見到至尊寶抽出寶劍嘅一刻已經愛上咗佢，不過至尊寶對白晶晶一往情深，所以就一口拒絕，之但係紫霞係都要知道至尊寶真正嘅心事，於是「嗖」一聲就化成一縷煙飛咗入至尊寶個心裏面問個清楚…至尊寶成個人當場呆咗望住自己個心口，重俾三個流浪漢喺佢身上大肆搜掠。\n當晚黑，紫霞仙子叫至尊寶一個人喺沙漠度等佢家姐青霞出現，點知俾至尊寶遇到觀音大仕追殺頑猴孫悟空嘅一幕，重俾佢見到原來個月光寶盒已經喺唐三藏手上。至尊寶暱埋諗住睇吓有冇機會趁亂偷返個月光寶盒，點知當事件發展去到唐三藏話要自盡嚟求觀音大仕唔好消滅孫悟空嘅一段時，居然陰差陽錯出現咗一啲改變，就係個月光寶盒俾至尊寶打開咗嘅同時，至尊寶俾唐三藏用嚟自盡嘅金剛杖扑暈咗，而唐三藏亦因為咁而俾開咗嘅月光寶盒吸咗入去，唔知去咗邊個空間（睇上集嘅開場一段）。\n第二朝至尊寶喺沙漠醒返，唔見青霞之餘亦唔見咗紫霞，於是周圍咁搵；當晚，至尊寶去到一個接近黑風嶺嘅山頭借宿，瞓瞓吓諗住起身痾夜尿，點知喺大石後面重遇返去過好多個空間，奇裝異服嘅唐三藏；唐三藏誤認至尊寶係孫悟空，而至尊寶亦知道月光寶盒喺唐三藏手上，於是拉咗唐三藏一齊去到露宿處要求唐三藏交出寶盒……\n喺冇幾耐之前，拎住月牙鏟嘅沙悟淨同埋豬頭人豬八戒路經黑風嶺，見到山頂洞口飛出個一個黑色嘅身影，越過山頭，原來佢就係每當月黑風高時就會四出吸人精氣嚟補充精元嘅黑風老妖！呢個時候，黑風老妖嚟到露宿處，將喺度露宿嘅流浪者一個一個咁吸盡精氣，唐僧倆人眼見隻黑風老妖嚟到眼前預備吸佢哋嘅精氣，知道詐瞓都唔係辦法，於是彈起身分頭走；呢邊唐三藏誤打誤撞將黑風老妖炸燶咗，嗰邊阿至尊寶俾悟淨兩師兄弟誤認係大師兄孫悟空，呢頭四個人會合埋一齊，點知牛魔王又連隨殺到，重將佢哋四人全部帶晒返去牛魔王嘅山寨。\n今日牛魔王嘅山寨裏頭滿堂紅布，賓客如雲，好似搞緊啲咩喜事，原來牛魔王要嫁妹，而嫁嘅就係人人都誤認佢係孫悟空嘅至尊寶。牛魔王當眾宣佈，呢日除咗慶祝個妹香香要出閣嫁畀佢契細佬阿孫悟空（至尊寶）之外，重趁佢老婆鐵扇公主唔喺屋企，慶祝佢自己就嚟納妾，而呢位準妾待竟然係紫霞仙子！牛魔王重將喺唐僧手上得返嚟嘅月光寶盒即席送畀紫霞作為訂情信物，至尊寶為咗想要返個寶盒，事後就假意講咗一段感人對白嚟討好紫霞，而紫霞亦深受感動，點不知鐵扇公主呢個時候返嚟對牛魔王大興問罪，喺老虎乸面前，牛魔王唯有將迎娶紫霞一事轉嫁畀至尊寶，於是鐵扇公主拉至尊寶埋一邊審問，但係審問嘅唔係關於牛魔王搞古惑嘅事，而係關於至尊寶竟然唔記得佢哋之間嘅舊情，搞到至尊寶一頭霧水，重約佢當夜嘅二更時份喺後花園「聚舊」；鐵扇公主拉牛魔王離開之後，紫霞亦相約至尊寶當夜二更時份帶埋月光寶盒一齊遠走高飛。\n打更牛一路行一路敲響二更嘅鑼聲，至尊寶喺佢嘅寢室靜雞雞咁溜出嚟，點知喺後巷遇到悟淨八戒兩人，兩人希望至尊寶去救埋師父唐三藏，然後一齊上路取西經；唐僧喺牢獄裡面，對至尊寶百般勸告，重即席「唱」出咗佢「登登登登」嘅心底話，希望悟空（至尊寶）能夠立起心肝一齊去取西經，不過至尊寶覺得呢啲嘢完全係無稽之談，於是唔理唐三藏，返去諗住帶埋紫霞一齊離開，點知入到去紫霞嘅寢室竟然見到紫霞暈咗喺地下，重一身鮮血！至尊寶唔理三七廿一即刻抱住受傷嘅紫霞離開牛魔王嘅山寨。\n至尊寶帶住仍然暈緊嘅紫霞，同悟淨八戒幾個人一齊走到去沙漠，點知俾牛魔王個妹香香截住去路，原來香香對孫悟空（至尊寶）移情別戀仍然心深不息，於是出手打暈至尊寶，再使出佢嘅看家絕技－－－「移形換影大法」，將豬八戒同紫霞仙子嘅元神掉換，悟淨出手阻止唔切，香香再一次使出移形換影大法，想將悟淨嘅元神換入嚿石度，點知俾悟淨爪返轉頭，搞到香香自己同悟淨嘅元神交換咗，最後五個人全部暈晒喺沙漠。\n第二朝，幾個人慢慢轉醒，豬八戒軀體嘅入面變咗係青霞仙子，而紫霞嘅軀殼入面就變咗豬八戒，不過同時亦存在住紫霞嘅元神，於是幾個人即刻圍住擁有香香元神嘅沙悟淨，要佢將大家變返原本咁，但係原來移形換影大法當發功一次，就要等七七四十九日後先可以再發第二次。至尊寶想趁機會喺紫霞手上攞返個月光寶盒之時，竟然俾追到嚟嘅牛魔王一手搶咗去，睇牛魔王一身傷痕，再睇一齊嚟到嘅鐵扇公主同樣都係傷痕纍纍，原來佢哋夫妻反咗面，追到嚟係要各自搶返自己嘅「愛人」；紫霞唔肯跟牛魔王返去，於是就大打出手，青霞加入幫拖；喺打鬥嘅混亂之中，至尊寶趁機會鬆人，鐵扇公主見情郎逃走，即刻緊追其後，追到去山崖頂，點知至尊寶失足跌咗落崖，鐵扇公主見至尊寶寧願跳崖死都唔肯同佢一齊，唯有傷心咁離去；另一邊大戰牛魔王嘅結果就係：紫霞同豬八戒嘅軀體俾牛魔王捉咗返去，而悟淨同香香嘅軀體就俾鐵扇公主嘅大鐵扇一吹唔知去咗邊。\n先前喺市集度摷過至尊寶成身嘅三個流浪漢因為偷菩提子，俾幾個官兵綁住正要押佢哋去充軍，喺山邊休息嘅時候，幾個看守嘅官兵竟然俾山頂跌落嚟嘅嘢整死，有俾呢嚿嘢壓死，亦有嚇到錯手互相俾刀拮死，睇真呢嚿嘢竟然係至尊寶，三個流浪漢見神仙打救，於是就帶咗至尊寶（其實係至尊寶糊里糊塗帶住佢哋三個）去到盤絲洞。\n至尊寶醒返之後，流浪漢阿頭菩提子同佢講返喺暈緊之時成日發開口夢叫住兩個人嘅名，一個係晶晶，而叫得次數最多嘅係紫霞。傾傾吓，白晶晶殺到入嚟盤絲洞話要搵盤絲大仙拜師學藝，至尊寶一見白晶晶出現頓時喜出望外，晶晶開頭以為至尊寶係佢嘅負心舊情郎孫悟空，但係經過一輪對話之後先發現認錯人，至尊寶將喺五百年後點樣遇到白晶晶嘅遭遇用案件重演形式交代出嚟，重即時提出要同白晶晶成親，白晶晶一心拜師點知居然有人向佢求婚，為咗証實係真係假，於是「嗖」一聲就化成一縷煙飛咗入至尊寶個心裏面睇清楚…至尊寶又再次當場呆咗望住自己個心口，而三個流浪漢就照舊喺佢身上大肆搜掠…\n另一邊，牛魔王迫紫霞七日後同佢成親，紫霞深信至尊寶會返嚟救佢，於是暫時應承咗牛魔王嘅迫婚。\n喺盤絲洞內，幾個流浪漢忙住幫至尊寶搞成親，掛燈籠又掛紅帳；到咗成親嘅前一日，至尊寶喺洞內搵返紫霞先前同牛魔王大戰時跌咗嘅一串手鈴，再加上同菩提子嘅一席話之後，心裏面泛起一陣又一陣嘅漣漪…\n牛魔王嗰邊，人聲音樂聲襯托住之下，成親大典正式開始，而盤絲洞內，白晶晶喺臨成親之前竟然留書離去，話已經睇清楚其實至尊寶最鍾意嘅並唔係佢，而係另有其人；正當至尊寶失意呆坐嘅時候，蜘蛛精春三十娘出現用劍指嚇至尊寶，要佢講出師妹白晶晶嘅下落，至尊寶唔知，於是春三十娘逐個將啲流浪漢殺死，到咗要殺至尊寶嘅時候，至尊寶要求想臨死時睇睇自己個心，睇吓紫霞留低咗啲乜喺入面，於是春三十娘手起刀落……\n紫霞嘅等待似乎冇希望，於是要求牛魔王放咗佢家姐（豬八戒身體嘅青霞），紫霞用刀割斷咗青霞嘅綁繩之後就順手將把刀暗中收埋，青霞知道紫霞想點，一念姊妹之情，於是挺而出手要同牛魔王決鬥，呢個時候，暱喺人叢中嘅香香出嚟再次施展移形換影大法，不過喺過程中就將自己嘅元神移咗入一隻路經嘅狗仔軀體度，而青霞嘅元神就移咗入香香嘅軀體，其他人就變回原狀，但係牛魔王嘅功力實在太強，悟淨八戒同埋青霞都冇辦法救到紫霞。\n一個有支好粗嘅金柱打橫頂住嘅水簾洞裏頭，至尊寶嘅元神終於明白觀音大仕喺夢中嘅指示，去取西經就係要消解人世間嘅種種仇恨，於是下定決心，戴返個金剛圈，變返做已經脫胎換骨嘅齊天大～～～～聖！\n一變返做齊天大聖，孫悟空第一時間去到牛魔王山寨，使出渾身解數，終於打敗牛魔王救返唐僧，不過喺過程中紫霞仙子俾牛魔王打死咗；最後，青霞帶住悲傷嘅心情返去如來佛祖身邊做燈芯，專心修行，而幾師徒喺月光寶盒嘅幫助之下，離開咗呢個空間……當閃電爆響之後，悟空一醒已經係五百年後，佢發現自己身處喺一個叫菩提洞嘅山洞，而呢個洞喺五百年前係叫做水簾洞嘅；佢見沉默寡言嘅師父唐三藏同互相禮讓嘅悟淨八戒已經收拾好行裝，於是齊齊出發去取西經。\n故事就喺一片佈滿一行腳印嘅大沙漠之下結束。"}
{"id": "9222", "revid": "191783", "url": "https://zh-yue.wikipedia.org/wiki?curid=9222", "title": "潮州話", "text": "潮州話（），又叫潮汕話（）、潮語（），屬於漢語七大語言入面閩語嘅閩南語分支，係廣東東南部潮汕地區嘅方言。潮汕地區包括潮安、揭陽、澄海、饒平、潮陽、普寧、惠來、南澳、豐順九個縣，同埋汕頭市同南山管理局。喺潮汕地區講潮州話嘅人口大約有一千萬人，喺海外嘅就大約有二至五百萬人。\n歷史.\n而家嘅潮州話係由古閩南語所演化而成，而古閩語就係由古代吳越先民所講嘅古吳語所演變出嚟嘅。喺第9至15世紀之間，有一班閩南人，相信係由於福建人口過度擠迫，而由福建南下，遷移到廣東東北部嘅沿海地區，亦即係而家嘅潮汕。由於同福建喺地理上嘅隔離，以及受到粵語同客家話嘅影響，潮州話就逐漸發展成為一個獨立嘅語言。\n潮語人口.\n喺18至20世紀間，潮汕地區係中國人向東南亞移民嘅主要來源之一，所以潮州話成為咗喺外地最多人講嘅漢語方言之一。尤其係喺泰國、柬埔寨同埋新加坡，潮州話都係當地最大嘅漢語社群；而喺香港、越南、馬來西亞同印尼，亦都有一定大小嘅潮語社群。除此之外，由於潮汕嘅直接移民同東南亞嘅再移民，喺澳洲、紐西蘭、北美同歐洲等地區都一樣有潮語人口。\n潮州話同其他閩南語分支中嘅方言，尤其係廈門話同台灣話，都係可以互相溝通嘅。唔同地區嘅潮州話喺語音同詞彙上有一定嘅分別，但大體上喺彼此喺溝通上並唔會產生太大障礙。\n語音.\n潮州話同其他閩南方言一樣都保存咗古漢語「古無輕唇音」同埋「古無撮口呼」呢兩個特點。輕唇音指嘅係唇齒音，例如 [f] (比較：廣東話嘅「花」[fa55]) 或者 [v] (比較：客家話嘅「話」[va52]) 而撮口呼指嘅係前圓唇元音，例如 [y] (比較：廣東話嘅「豬」[tsy55]) 或者 (比較：廣東話嘅「靴」)\n聲調.\n引用調.\n根據中國音韻學嘅傳統，潮州話好平均噉樣將八個聲調分佈喺「陰陽」同埋「平上去入」入面，但係從現代音系學嘅角度嚟睇，潮州話其實只係有七個聲調，因為佢嘅第五調同第八調嘅調值其實同樣都係 [55]，所以嚴格嚟講佢哋係一樣嘅，不過因為佢哋喺連續變調時候嘅變化有異，為咗方便記錄，本文亦都會將佢哋跟返傳統嘅分類當成兩個調。\n詞匯.\n潮州話，就似粵語，有好多同普通話唔同嘅特有辭彙。有啲詞匯喺潮州話嘅表達方法有啲係同正式中文詞匯一樣，但同粵語唔同嘅情況係偶然有發生嘅，相仿嘅情況由有時發生嘅。下低就係潮州話同粵語同埋正式嘅中文詞匯由詞匯表相比佢哋嗰個語言表達方法嘅差別："}
{"id": "9223", "revid": "525150", "url": "https://zh-yue.wikipedia.org/wiki?curid=9223", "title": "大四喜 (足球)", "text": "大四喜，原本係指打麻雀嗰陣，一種食出東南西北各有三隻牌，另加是但一對相同牌（即係眼）嘅糊嘅術語；\n用喺運動方面例如足球咁，食大四喜即係話一個球員喺一場賽事射入四球，犀利過連中三元。\n呢句術語通常係喺香港嘅講波佬口中聽到。"}
{"id": "9224", "revid": "259", "url": "https://zh-yue.wikipedia.org/wiki?curid=9224", "title": "黎克特制", "text": "黎克特制（地震震級）（Richter magnitude scale），又叫近震震級（local magnitude，ML）、又譯里氏、芮氏震級，係表示地震規模大小嘅標度。佢係由觀測點處地震儀所記錄到嘅地震波最大振幅嘅常用對數演算出嚟。由於地震儀嘅位置並唔喺震央，考慮到地震波喺傳播過程中嘅衰減同埋其它干擾因素，計算時需減去觀測點所在地規模地震所應有嘅振幅去對數。"}
{"id": "9227", "revid": "525149", "url": "https://zh-yue.wikipedia.org/wiki?curid=9227", "title": "梅開二度 (足球)", "text": "梅開二度喺球賽上面（例如足球）嘅意思係解一個球員喺一場賽事入面個人成功射入對方兩個波。"}
{"id": "9228", "revid": "70546", "url": "https://zh-yue.wikipedia.org/wiki?curid=9228", "title": "梅開二度", "text": "梅開二度係一句成語，意思即係話同一件事成功咁做到兩次。\n典故.\n呢句嘢其實係嚟自傳統戲曲嘅劇目【二度梅】，而呢齣戲曲係取材自同故事嘅古典小說；個典故係咁嘅：\n因為呢段典故，所以就有「梅開二度」呢個成語嘞。\n粵劇電影.\n喺1957年10月，香港嘅東方影業公司亦都發表咗一部同名嘅粵劇電影，由當時嘅名導演馮志剛執導，何非凡、吳君麗、羅劍郎、陳好逑主演。"}
{"id": "9229", "revid": "136852", "url": "https://zh-yue.wikipedia.org/wiki?curid=9229", "title": "路祥安", "text": "路祥安（，），英文名Andrew，響董建華做香港行政長官嗰陣，佢係行政長官高級特別助理。中學讀九龍華仁書院，響香港大學文學院畢業。佢因為插手香港大學鍾庭耀做嘅民意調查而出名，喺呢件事嘅調查報告裏面，路祥安被認為係極唔可信嘅證人。\n佢做行政長官高級特別助理嗰陣有個花名叫路公公。\n2018年2月12號，路祥安懷疑感染流感而入院，兩日後病逝，終年66歲。"}
{"id": "9230", "revid": "1778949", "url": "https://zh-yue.wikipedia.org/wiki?curid=9230", "title": "香港上海滙豐銀行", "text": "香港上海滙豐銀行（，縮寫：HSBC，），舊時亦叫香港上海銀行，家下叫滙豐銀行，係滙豐集團屬下一間銀行，屬於滙豐集團嘅創始成員，亦係香港最大嘅註冊銀行同香港一發鈔銀行。\n史.\n1864年，香港上海滙豐銀行最初係由蘇格蘭人湯馬士·修打蘭同寶順洋行、瓊記洋行、沙遜洋行、大英輪船、禪臣、太平洋行、順章洋行等聯名喺香港發起，資本額係500萬港圓。\n1865年3月3號，銀行喺港島皇后大道中1號創立；1865年4月3號喺上海和平飯店底層租咗一層辦公室開設上海分行；倫敦分行亦喺1865年7月開業；並喺舊金山開設代理機構，直到1875年成為提供全面服務嘅分行。1866年經濟危機，港英政府陷入財務泥沼，滙理銀行為港府提供10萬港幣緊急貸款。港府馬上授權滙理銀行處理香港政府嘅對外支付，重賜佢發行港幣待遇。擁有發鈔權後十年，滙理銀紙發行量佔四大英資發鈔行嘅51%，超過擁有30年發鈔歷史嘅東藩滙理銀行四倍。1866年，滙豐喺日本橫濱開設分行，成為日本政府嘅咨詢顧問。1888年，滙豐泰國分行成立，成為泰國第一間銀行，並喺泰國發行首批銀紙。香港上海滙豐銀行最初係為在華嘅外國企業（以英資為主）提供金融服務，雖然佢成立初期已經喺全球建立分行以及代理行網絡，但係主要業務依然喺中國以及亞太其他地區。\n1874年清廷喺台灣修建國防工事，各國銀行得滙豐唔怕得罪日本政府，但要求「台防借款」年息15%，而市場公開發行嘅債券平均年息只有8%。朝廷起淞滬鐵路、左宗棠西征、甲午戰爭等等，都必須向滙豐貸款，令佢成為清政府最大嘅債權人。1874到1890年間，滙豐一共借咗2897萬兩白銀畀清朝，佔咗大清總借款7成。\n到1900年，滙豐喺遠東其他地區，包括印度、新加坡等地設立分行。1911年後，滙豐取得中國關稅、鹽稅嘅收存權。到咗20世紀初，滙豐已經成為遠東地區第一大銀行，由滙豐經手買賣嘅外滙經常佔上海外滙市場成交量六至七成。\n第一次世界大戰期間，滙豐業務曾暫時中斷；戰爭結束後，匯豐業務進一步擴張。1921年，滙豐銀行決定斥資1000萬兩白銀喺上海外灘重新興建大樓，相當於滙豐兩年嘅利潤總和。\n第二次世界大戰中，滙豐業務再次受影響，並暫時將總辦事處搬去倫敦；戰爭結束後，香港業務恢復運作，並取回香港總行營運權。1949年，隨住中國共產黨取得政權，滙豐喺中國大陸的分行相繼關閉，得上海分行繼續運作；滙豐成為少數喺中國大陸冇中斷業務嘅外資銀行。鑑於發展空間大受限制，滙豐喺1950年代開始實行集團形式運作。\n喺1965年香港股災，包括恒生銀行在內嘅多間本地銀行受到擠提嘅衝擊，最終喺4月恒生嘅管理層以5,100萬賣咗51%嘅股權畀匯豐，從此恒生就成為匯豐嘅成員。\n1960年代開始，香港上海滙豐銀行以滙豐銀行作為官方簡稱（英文官方簡稱當時為HongkongBank，直到1998年11月滙豐集團宣布統一品牌為止）。1983年，標誌由原本嘅「殖民地徽章」改為現時嘅六角標誌（標誌喺1999年稍作修改）。1989年，香港上海滙豐銀行自願根據香港公司條例，註冊為有限公司，受該條例規管。\n1991年，滙豐銀行母公司滙豐控股成立，香港上海滙豐銀行股份轉移至滙豐控股股份，香港上海滙豐銀行就由滙豐控股全資擁有。喺之前，滙豐喺世界各地已成立幾間附屬公司（例如加拿大滙豐銀行、澳洲滙豐銀行等），佢哋升為滙豐控股嘅子公司。1994年，香港上海滙豐銀行喺馬來西亞嘅業務轉移至喺當地註冊成立嘅馬來西亞滙豐銀行。\n21世紀後滙豐銀行著重人民幣離岸中心業務同埋多國跨境人民幣投資。\n喺2019年至2020年，香港反送中運動同國安法爭議入面，香港滙豐銀行一啲決定配合咗政府嘅決定，包括凍結或者取消抗爭者／抗爭組織嘅嘅銀行戶口，施壓要求解僱一啲反送中嘅外判員工，刊登廣告批評反送中示威者暴力同埋支持國安法等，因而受到一啲非議。\n2020年12月，前立法會議員許智峯去咗英國，但之後銀行戶口就畀匯豐銀行凍結咗，連信用卡都取消，匯豐行政總裁祈耀年結果要以個人名義發電郵畀許智峯解釋同道歉，同解釋話喺警方通知下所以別無選擇。"}
{"id": "9231", "revid": "14", "url": "https://zh-yue.wikipedia.org/wiki?curid=9231", "title": "香港上海匯豐銀行", "text": ""}
{"id": "9232", "revid": "227654", "url": "https://zh-yue.wikipedia.org/wiki?curid=9232", "title": "122", "text": "122係121同123之間嘅自然數。"}
{"id": "9233", "revid": "227654", "url": "https://zh-yue.wikipedia.org/wiki?curid=9233", "title": "123", "text": "123係122同124之間嘅自然數。"}
{"id": "9234", "revid": "227654", "url": "https://zh-yue.wikipedia.org/wiki?curid=9234", "title": "124", "text": "124係123同125之間嘅自然數。"}
{"id": "9235", "revid": "227654", "url": "https://zh-yue.wikipedia.org/wiki?curid=9235", "title": "125", "text": "125係124同126之間嘅自然數。"}
{"id": "9236", "revid": "227654", "url": "https://zh-yue.wikipedia.org/wiki?curid=9236", "title": "126", "text": "126係125同127之間嘅自然數。"}
{"id": "9237", "revid": "227654", "url": "https://zh-yue.wikipedia.org/wiki?curid=9237", "title": "127", "text": "127係126同128之間嘅自然數。"}
{"id": "9238", "revid": "227654", "url": "https://zh-yue.wikipedia.org/wiki?curid=9238", "title": "128", "text": "128係127同129之間嘅自然數。\n128嘅可以變做：\n2x64、4x32同8x16\n1282=16384\n1282就係128既2次方\nformula_1\nformula_2\nformula_3\n=1282"}
{"id": "9239", "revid": "227654", "url": "https://zh-yue.wikipedia.org/wiki?curid=9239", "title": "129", "text": "129係128同130之間嘅自然數。"}
{"id": "9240", "revid": "227654", "url": "https://zh-yue.wikipedia.org/wiki?curid=9240", "title": "130", "text": "130係129同131之間嘅自然數。"}
{"id": "9256", "revid": "1297375", "url": "https://zh-yue.wikipedia.org/wiki?curid=9256", "title": "粉腸", "text": "粉腸係某啲動物一個吸收同埋儲營養嘅器官，因為入面有脂肪，食落有粉粉哋嘅口感，而形狀似腸，所以叫做「粉腸」。\n好多時食到嘅係豬粉腸，其實就係豬小腸連埋十二指腸嘅合稱。牛亦有粉腸，但因為質感唔好，所以好少愛嚟食用。\n第啲意思.\n廣東話有時會叫人做粉腸，係攞「撚樣」嘅諧音，即係話人戇居居、傻傻哋，或者係衰人壞人噉解。"}
{"id": "9263", "revid": "259", "url": "https://zh-yue.wikipedia.org/wiki?curid=9263", "title": "腸粉", "text": "腸粉（）係一種米漿做出來嘅嘢食，係廣東小食。腸粉好多賣廣東菜嘅地方都有得賣，例如粥麪舖、街邊檔、大排檔、酒樓、茶樓噉，後來連便利店都有得賣。\n喺廣州，腸粉按照形態又進一步細分做拉布粉（布拉腸）同豬腸粉（粵拼：zju¹ ceong⁴ fan²；雅稱：珍珠腸），而且如果單叫腸粉，指嘅通常係布拉腸。而喺香港、澳門、星加坡，叫法就無分，都叫「腸粉」，而且「豬腸粉」同「腸粉」係同義詞。\n整法.\n米漿放落蒸盤（傳統做法用白玉布），視乎做「豬腸粉」定係有餡嘅「拉腸」，捲好或加餡料之後先捲。\n現今由米漿放布嘅做法就買少見少，而繼續沿用呢種工藝嘅店鋪就將佢作為賣點。有啲食客認為，呢種方法整出來嘅腸粉比一般更滑。\n現況.\n市面上可以買到成形嘅豬腸粉，只要翻蒸就食得。而有餡嘅拉腸亦可以買到雪藏嘅。\n豬腸粉.\n名.\n豬腸粉係將米漿先蒸熟，薄薄好似一塊布咁，之後再捲成一碌碌噉，捲好之後就好似豬嘅腸，所以就叫做豬腸粉。喺香港，如果間舖係酒樓／茶餐廳，為咗清楚，豬腸粉會叫做「齋腸粉」，「齋」意味住無肉，「齋」喺呢個情況係「淨係」嘅意思，唔係素食腸粉。\n食法.\n蒸好嘅豬腸粉，切開 3~5 cm 一段，就上碟，珍珠腸本身無乜味，加入甜醬、蔴醬、甜豉油、油、辣醬、芝麻先食。\n變化.\n1990年代開始，香港酒樓加一味炒腸粉嘅菜式，通常係加入XO醬，當一般炒粉麪來賣，又會將豬腸粉煎到外脆內軟，再加調味料食。\n拉腸.\n起源.\n拉腸係由廣州西關泮塘酌荷仙館喺1930年代至1940年代創製，詳情睇炸兩。\n整法.\n拉腸嘅做法係將米漿放落蒸盤（一般係鋼質）蒸成薄膜之後，再放上餡料，然後用鋼片鏟起塊膜，將餡料包喺入面，折成扁平而闊嘅形狀，灑上小蝦米同蔥花。有部分店鋪上碟之前重會將拉腸橫切成三四段。按照餡料唔同，整好嘅拉腸會分別叫做牛肉腸、叉燒腸、豬膶腸、魚片腸、蝦米腸、鮮蝦腸等等，好多時候除咗個名指明嘅餡料之外，亦會將樖菜（通常係生菜）包埋入去。唔加餡嘅拉腸叫（白）齋腸，不過喺廣州，「齋腸」一詞亦可以指以紅蘿蔔絲、冬菇絲等齋菜做餡嘅羅漢（齋）腸，家陣重多咗一款叫做「鬼馬腸」，其實係將條春卷放喺腸粉中間，變成外軟內脆口感。\n上法.\n拉腸一般係淋上特製豉油同熟油之後上畀客人。喺茶樓，一般拉腸整好之後都唔落豉油住，而係喺個客面前將豉油落去。\n炸麪腸.\n亦有將油炸鬼做餡嘅，叫炸兩，廣州部分店鋪又叫炸麪腸。一般拉腸有可能唔切開就噉上，但係炸兩基本上都會切開。\n香港人將炸兩視為另一種嘢食，唔歸入腸粉。\n2000年代喺廣州有一隻新品種叫「紅米腸」，類似炸両。炸麵入邊釀咗蝦膠。\n文.\n「腸」字有變調，本調讀「場」（），變調讀「搶」（），除咗「豬腸粉」入面個「腸」字讀本調之外，上面講到嘅其它情況，「腸」字都要變調。\n另外雖然拉腸亦屬於腸粉，但係一般唔會叫做「拉腸粉」。\n其他.\n豬腸粉算係一種好平民嘅美食，愛好者可以來自唔同階級。\n2021年6月，新加坡通訊及新聞部部長楊莉明就曾經喺Facebook話過，豬腸粉係佢童年好鍾意食嘅嘢食之一。"}
{"id": "9265", "revid": "227654", "url": "https://zh-yue.wikipedia.org/wiki?curid=9265", "title": "200", "text": "200係199同201之間嘅自然數。中文寫成二百、貳佰、兩百或皕（粵拼：bik¹／bat⁶）。"}
{"id": "9266", "revid": "227654", "url": "https://zh-yue.wikipedia.org/wiki?curid=9266", "title": "201", "text": "201係200同202之間嘅自然數。"}
{"id": "9267", "revid": "227654", "url": "https://zh-yue.wikipedia.org/wiki?curid=9267", "title": "202", "text": "202係201同203之間嘅自然數。"}
{"id": "9268", "revid": "227654", "url": "https://zh-yue.wikipedia.org/wiki?curid=9268", "title": "203", "text": "203係202同204之間嘅自然數。"}
{"id": "9269", "revid": "227654", "url": "https://zh-yue.wikipedia.org/wiki?curid=9269", "title": "204", "text": "204係203同205之間嘅自然數。"}
{"id": "9270", "revid": "123770", "url": "https://zh-yue.wikipedia.org/wiki?curid=9270", "title": "205", "text": "205係204同206之間嘅自然數。"}
{"id": "9271", "revid": "227654", "url": "https://zh-yue.wikipedia.org/wiki?curid=9271", "title": "206", "text": "206係205同207之間嘅自然數。"}
{"id": "9272", "revid": "227654", "url": "https://zh-yue.wikipedia.org/wiki?curid=9272", "title": "207", "text": "207係206同208之間嘅自然數。"}
{"id": "9273", "revid": "227654", "url": "https://zh-yue.wikipedia.org/wiki?curid=9273", "title": "208", "text": "208係207同209之間嘅自然數。"}
{"id": "9274", "revid": "227654", "url": "https://zh-yue.wikipedia.org/wiki?curid=9274", "title": "209", "text": "209係208同210之間嘅自然數。"}
{"id": "9275", "revid": "227654", "url": "https://zh-yue.wikipedia.org/wiki?curid=9275", "title": "210", "text": "210係209同211之間嘅自然數。"}
{"id": "9284", "revid": "1623761", "url": "https://zh-yue.wikipedia.org/wiki?curid=9284", "title": "達拉斯獨行俠", "text": "達拉斯獨行俠（），係一支以德薩斯州達拉斯為基地嘅NBA球隊。老闆係以互聯網生意興家、敢怒敢言嘅Mark Cuban。喺2018年1月球隊將中文譯名正式定為獨行俠之前，譯做達拉斯小牛、達拉斯牛仔、達拉斯小馬。\n達拉斯獨行俠喺1980年創會，喺2006年球會第一次打入NBA總決賽，但係贏咗頭兩場之後連輸四場，攞唔到NBA總冠軍，嗰年嘅NBA總冠軍係由同樣係第一次打入NBA總決賽嘅邁亞美熱火攞咗。2011年達拉斯牛仔再次打入NBA總決賽，並以4-2贏邁亞美熱火，第一次攞NBA總冠軍。"}
{"id": "9286", "revid": "1039936", "url": "https://zh-yue.wikipedia.org/wiki?curid=9286", "title": "聖安東尼奧馬刺", "text": "聖安東尼奧馬刺係一隊以德薩斯州嘅聖安東尼奧為基地嘅籃球隊。佢係NBA 30隊嘅其中一隊。馬刺而家嘅教練係Gregg Popovich，而球隊嘅老闆係Peter Holt。"}
{"id": "9292", "revid": "7974", "url": "https://zh-yue.wikipedia.org/wiki?curid=9292", "title": "Flickr", "text": "Flickr 係一間提供免費同收費數碼相片儲存、分享方案嘅網上服務，亦有提供網絡社群嘅平臺。Flickr 同其他好似 Youtube，Wikipedia 將互聯網帶倒入一個新嘅楷段，叫做 Web 2.0。\n除咗有好多使用者喺 Flickr 上面分享佢哋嘅私人相，亦可以當係放網誌啲圖嘅地方，唔少網誌作者都鍾意。Flickr 受歡迎嘅原因就係啲創新嘅「網上社群工具」，好似能夠將啲相加標籤（Tag）同埋用呢種方式嚟瀏覽。\n喺2005年3月，雅虎公司買咗 Ludicorp 公司同埋 Flickr。喺6月28號嗰個星期，所有資料都由原本喺加拿大嘅伺服器搬咗去美國，而家所有資料都係俾美國聯邦法管著。\n2018年4月，Flickr俾SmugMug收購。"}
{"id": "9296", "revid": "1841606", "url": "https://zh-yue.wikipedia.org/wiki?curid=9296", "title": "香港培正中學", "text": "香港培正中學係香港一中學，喺九龍何文田培正道。學校由1958年起隸屬。校色紅、藍。現任校監係何建宗教授，校長係何力高先生。\n1889年，廣州浸信會嘅教友喺廣州辦書塾『培正書院』，係香港培正中學嘅雛型。1933年喺九龍何文田創辦香港分校。1935年9月開初中一。1938年正式開初中部。1940年又開埋高中部。1941年太平洋戰爭爆發，培正停辦，到1945年香港重光先至借用九龍塘學校嘅校舍復課，第二年英軍發還何文田校舍，就搬返去上堂。\n校訓.\n『我所命爾之言，當聽而守之，致行爾 神耶和華所視為善為正者，而享福祉，爰及子孫，歷世靡暨。』（申命記 12 章 28 節）\n『耶和華乃善乃正，故以道示罪人兮。』（詩篇 25 篇 8 節）"}
{"id": "9297", "revid": "1590592", "url": "https://zh-yue.wikipedia.org/wiki?curid=9297", "title": "北極熊", "text": "北極熊，又叫做白熊，係喺北極圈裏面土生土長嘅熊，亦係現存陸上最大型嘅食肉動物之一。佢係位於北極裏面食物鏈嘅最頂層。佢擁有極厚嘅脂肪同毛髮嚟保暖，外表雪白，喺雪地上係良好嘅保護色，但裏面皮膚其實係黑色嘅。而且佢可以喺陸上同海上捉嘢食，所以佢能夠喺北極呢種極嚴酷嘅氣候入面生存。\n活動範圍.\n北極熊係一種圍繞極地生存嘅動物，佢哋嘅活動範圍主要響北冰洋附近，而最南嘅可以喺有浮冰出沒嘅地方搵到佢哋（現時可以搵到佢哋最南方嘅係加拿大嘅詹姆士灣）。而最北可以喺北緯88度發現佢哋，而且有證據指佢哋會橫越北極點。\n佢哋嘅主要活動中心為︰\n溫室效應導致北極冰川融化，開始危及佢哋嘅生存，有分析顯示佢哋可能會喺21世紀絕種。呢個趨勢可以由佢哋活動範圍嘅最南端一路向北遷移睇得出，而家啲人亦冇任何計劃將佢哋移居至其他適合佢哋生存嘅環境，好似南極洲。\n體型同體重.\n北極熊作為最大型嘅陸上食肉動物，佢擁有老虎兩倍嘅體積同獅子兩倍嘅重量，成年雄性北極熊大概重400至600公斤，最極端嘅甚至超過800公斤。成年嘅雌性北極熊嘅體積大概係雄性嘅一半，而重量就大概係200至300公斤。成年雄性北極熊大概高2.4至2.6米，而成年雌性北極熊就大概高1.9至2.1米。啱啱出世嘅北極熊大概只重600至700克。現存北極熊數量大概係16000至35000隻，其中大概60%活躍於加拿大。\n亞種.\n普遍認為北極熊冇仍然生存嘅亞種。事實上因為北極熊同棕熊可以交配出可以繁殖後代嘅雜種，所以亦可以將北極熊視為棕熊嘅亞種。\n北極熊嘅種類數仍然係統計緊，IUCN/SSC Polar Bear Specialist Group（PBSG）呢個國際性研究及管理北極熊事務嘅科學團隊大概確認咗20種唔同嘅北極熊種類，而其他科學家就大約確認咗6種唔同嘅北極熊種類，但冇任何仍然生存嘅亞種︰\n毛髮同皮膚.\n北極熊嘅鼻同皮膚係黑色嘅，但係同毛嘅顏色好唔同。喺佢哋甩毛嗰陣，啲毛係白色，夏天嗰陣啲毛俾陽光氧化為黃色，有時重會顯示到綠色。佢哋啲毛嘅作用係為咗提供極佳嘅保護色同禦寒能力。好多人幻想啲北極熊打獵嗰陣會冚住黑色嘅鼻，驚俾獵物發現，但係到目前為止仍然未有科學家觀察到。不過，佢哋瞓覺嗰陣會冚住口同鼻，可能係為咗禦寒。腳掌嘅毛變得僵硬，亦係為咗防止身體熱量流失。\n同其他喺北極生活嘅動物唔同，北極熊永遠唔會喺夏天甩外皮令身體變得較為陰暗。佢啲毛係透明同無上色嘅（就好似雲裏面嘅一滴水點）。啲毛之所以顯示係白色而唔係透明就好似當水點匯聚成雲後，雲都唔係透明呢個道理一樣。啲毛吸收咗紫外光，因此並唔會傳送光同熱到皮膚。但係，啲毛反而令佢哋會喺10 °C（50 °F）以上嘅地方變得過熱，亦因為咁，佢哋並唔可以喺紅外線下生存。\n2005年7月，少數喺波菲特動物園嘅北極熊，外表因為藻類喺毛管上生長而變成綠色，而芝加哥當年嘅氣候極之悶熱。但係動物園嗰邊並無採任何行動，因為過去嘅經驗係藻類嘅生長對北極熊並無負面影響。動物園職員認為畀北極熊曝露喺氯氣或漂白劑之下對佢造成嘅傷害重大。2004年2月，兩隻喺新加坡動物園嘅北極熊外表亦因為咁變咗綠色。動物園發言人指咁係因為新加坡悶熱嘅天氣令藻類容易生長。受影響嘅北極熊俾過氧化氫沖洗後就回復返原來嘅顏色。呢種情況喺1979年夏天聖地牙哥動物園亦出現過，但嗰次係用鹽水來幫受影響嘅北極熊治療。\n習性同嘢食.\n北極熊係熊科之中最鍾意食肉嘅動物，亦係同類動物之中最鍾意食魚嘅。佢哋主要食海豹，尤其係環斑海豹，不過佢哋亦會食任何能夠俾佢獵殺嘅動物，好似貝類、蟹、甚至白鯨。\n北極熊游水好掂，佢哋通常可以喺離大陸幾里嘅地方出沒。咁可能係佢哋開始進化到喺海捕捉獵物嘅訊號，但最近有證據顯示出咁係因為溫室效造成冰川融化而令佢哋焗住噉做。佢哋喺陸上獵食嘅效率亦好高，咁係因為佢哋奔走速度奇高，甚至跑得快過人。\n作為食好多魚嘅食肉動物，北極熊消化咗大量維他命A，並儲喺個肝度，以前人類經常因為唔知情而食咗北極熊嘅肝而導致中毒。雖然成日食好多肉，但佢哋亦會食腐肉，例如擱淺嘅鯨魚，此外亦會食蔬菜類，主要係生長喺晚夏嘅漿果同樹根。喺可預見嘅未來，佢哋亦有可能會發展出進食食物殘渣嘅能力，因為喺加拿大曼尼托巴·邱吉爾附近經常有北極熊翻倒垃圾筒揾嘢食，甚至有人見過佢哋食潤滑劑同埋車用潤滑油。\n因為喺北極嘅水抑係就被冰封，抑係就太多鹽而唔適宜飲用。佢哋主要液體來源係獵物嘅血。然而，如果北極熊長時間唔夠嘢食，佢哋嘅新陳代謝會移向冬眠狀態，因為北極熊能夠有效咁由皮下脂肪提取能量同水，佢啲血亦可以容忍較高濃度嘅尿素、尿酸同埋肌酸酐，大部份動物如果係咁一早已經死咗。北極熊唔同其他熊，佢哋並唔會冬眠，因為佢哋已經適應咗寒冷天氣。\n北極熊唔識捕食嘅包括海象同埋成年鯨魚：成年鯨魚體形太大，北極熊捉唔到；海象嘅長角連北極霸王北極熊都驚，海象有時重會攻擊北極熊。\n繁殖.\n北極熊喺春天交配，雄性同埋雌性北極熊會短暫配對，目的只係為咗傳宗接代而唔係永久結合。雌性北極熊嘅懷孕期係240日，北極熊BB通常會喺早冬出世。北極熊一胎通常會有兩隻，有啲一胎會有三隻，最高紀錄係一胎四隻。同其他\"熊屬\"嘅熊相似，啱啱出世嘅北極熊好細隻，大概長30厘米重700克，兼且佢哋出世嗰陣係無人幫手同埋合埋對眼。佢哋去到大概1個月大對眼至會打開，個半月大就識行，4至5個月大會斷奶。佢哋會同阿媽一齊打獵至10個月大。3至4歲就可以傳宗接代。成年北極熊可以活到30歲。北極熊唔會主動冬眠，而雌性北極熊唔會喺仔女重細嗰陣離開佢住嘅窿，佢哋會留喺個窿度以轉換佢體內儲存嘅皮下脂肪嚟分泌乳液餵BB同埋為自己提供所需營養。\n種類進化史.\n人類認為浣熊類動物同熊類已經喺地球上生活咗3000萬年咁耐，而大概1300萬年前，眼鏡熊由其他熊類動物分離出來。而喺大概600萬年前，熊類大約分六種。而棕熊同埋北極熊就係喺大概200萬年前由同一祖先分離出嚟嘅兩個唔同種類，但佢哋會互相交配孕育出其他雜種。北極熊大概喺1萬至2萬年前至冇咗棕熊有嘅臼齒。\n文化同埋娛樂.\n喺國際政治上成日用嚟代表俄羅斯（蘇聯）。\n北極熊因為佢哋獨特嘅白色毛髮及繁殖地引嚟爭議及聞名。好多公司好似可口可樂及克隆代克用北極熊做商標，此外，電視劇Lost經常播放北極熊喺小島上活動嘅情況，雖然好多人相信佢哋喺節目出現同The Dharma Initiative有關。內瓦納公司，一間為兒童製作卡通片嘅製片公司，正係以北極熊作為佢哋嘅製作商標。\n保育狀況.\n文獻記錄最早飼養北極熊嘅年份大約係公元前3世紀，托勒密二世可能喺埃及養過人類史上第一隻北極熊。美國第一隻北極熊係喺1859年被送到費城動物園，而德國亦喺1888年從馬戲團中得到。香港海洋公園發展藍圖其中一個項目亦係養北極熊。"}
{"id": "9298", "revid": "1492914", "url": "https://zh-yue.wikipedia.org/wiki?curid=9298", "title": "貝貝", "text": "貝貝係香港最出名嘅灣鱷明星。有人喺2003年11月發現貝貝喺新界元朗山貝河出沒，從此聲名大噪，傳媒爭住影佢，市民爭住睇佢，相機日捕夜捕。之後，貝貝同澳洲生態學家利弗（John Lever）同番禺捕鱷專家何展釗呢幾個人周旋咗幾個月，重未捉得到。終於喺七個月後，2004年6月俾漁農自然護理署捉住，送咗去嘉道理農場暫住。2006年8月15號搬去香港濕地公園 —— 專為貝貝而設永久嘅屋企「貝貝之家」裏面長住。\n改名.\n2004年7月12號，漁農自然護理署同香港電台一齊搞咗個鱷魚改名比賽，反應熱烈。8月12號，漁農自然護理署宣佈元朗小灣鱷命名為「貝貝」；英文名 Pui Pui，係因為呢個名生動活潑又易記，最啱攞嚟形容喺山貝河搵倒嘅小灣鱷。之前，首先發現嗰條鱷魚嘅南生圍姓陳嘅村民講笑噉同佢改咗個名叫「陳鱷鱷」。\n幾大.\n專家估計捉倒嗰時貝貝係 4 歲，所佢就係條千禧年出世（2000年），1.75 米長，19.5 kg 重。佢大個之後大概會有 3 米，貝貝之家嘅設計預埋呢樣嘢。\n貝貝之家.\n貝貝之家簡介：\n室內設施.\n室內屋企同戶外範圍由一道活門分開，畀鱷魚自由出入。內室方便獸醫做健康檢查，亦可以畀貝貝舒舒服服過寒冬。"}
{"id": "9300", "revid": "42683", "url": "https://zh-yue.wikipedia.org/wiki?curid=9300", "title": "熊貓", "text": "熊貓（），又叫大熊貓（）、貓熊，係中國嘅國寶級野生哺乳動物。同熊、貓一樣屬於食肉目。自從1869年一位法國傳教士第一次同熊貓改學名時叫做「黑白色嘅熊」之後，學名好快就俾人改咗。事實上科學界仍然有爭議熊貓嘅分類。\n分布同產地.\n熊貓可以話係活化石，因為佢個樣同幾十萬年前冇乜分別。古時熊貓產地遍及中國東部、南部，以至緬甸，但而家已經縮到四川省附近幾個山區。主要生活喺海拔 2000 至 3000 米嘅竹林同針葉林裏面。\n食性同生態地位.\n好多人都認為熊貓係主食竹葉嘅動物。其實熊貓又叫「食鐵獸」，只要佢一有機會，亦會捉竹鼠之類嘅小動物，過往亦都有食動物屍體，甚至會襲擊牲畜。而熊貓仔，亦係豹同亞洲豺犬嘅主要獵物。\n保育現狀.\n1936年1月，第一隻大熊貓被運到美國嘅舊金山，旋即引起「熊貓熱」，呢隻熊貓後嚟到咗芝加哥，喺1938年春天死咗。而喺佢死之前，布魯克動物園（Brookfield Zoo）已經以2500美元嘅代價取得一隻大熊貓。1972年，當時嘅美國總統尼克遜訪問中國，而當年中國將「新新」同「玲玲」送畀佢。1970-80年代，大熊貓都以租借嘅方式嚟到美國嘅動物園。飼養大熊貓可以為每間動物園平均花費每年260萬美元（重未包括熊貓BB在內），如果加多一隻BB，預算就突破300萬，如果2隻，費用就直逼400萬，比起其他瀕危物種嘅花費重更加多。\n香港.\n早喺1978年廣州動物園就曾經借出「寶玲」同「寶莉」嚟香港住4個月，之後喺1984年12月19號，福州市動物園亦借出熊貓「青青」同埋「濤濤」，喺香港住咗 5 個月。而現時來港定居嘅兩隻熊貓，「安安」同「佳佳」，就喺1999年5月18號送入香港海洋公園裏面住，耗資 8000 萬蚊起嘅「熊貓園」入面。但由於安安佳佳年事已高，更患上高血壓，中國中央政府決定再送兩隻熊貓：606（熊貓樂樂）、610（熊貓盈盈）畀香港，喺2007年4月26號嚟到。\n台灣.\n2005年4月，屬國民黨嘅連戰訪華期間，大陸宣布送一對大熊貓畀台灣，但要直到2008年，馬英九贏咗總統大選後，贈送大熊貓先有轉機。2008年12月23號，兩隻大熊貓「團團」同「圓圓」正式搬入台北市立動物園。佢哋生咗圓仔同埋圓寶。\n瀕臨絕種嘅原因.\n大熊貓生育率低，加上對生活環境嘅要求相當之高。要追溯大熊貓瀕危源頭可以由第一個發現嘅西方人愛德格神父（J. H. Edgar）開始。由於佢喺1916年第一次發現到大熊貓呢種古怪動物，之後吸引到大批西方人嚟中國射殺熊貓，捕捉生嘅熊貓亦成為佢哋嘅強烈慾望。直到抗日戰爭同中國內戰，外國人再無辦法喺中國繼續捕獵大熊貓，但大熊貓依然係當地人獲取肉同皮毛嘅對象。1949年以後人口增長令大熊貓嘅棲息地受到好大嘅壓力，之後嘅國民飢荒迫使佢哋獵取野生動物作為食物來源。文革期間，對大熊貓嘅所有研究同保護工作基本上都停晒。改革開放後，香港同日本嘅皮毛市場對熊貓皮嘅需求不斷膨脹，導致黑市偷獵熊貓皮嘅活動日漸猖獗，而應有嘅保護措施亦因為地方官僚作風而無法實行。 \n國家林業局於1998年實施全面禁止砍伐天然林同埋禁止個人擁有槍支，喺一定程度上保護咗大熊貓嘅生存。1992年之後，禁止移民入保護區，並安排居民陸續搬走，令大熊貓嘅棲息地得到一定嘅保證。經過多年嘅保護工作，有啲地方大熊貓嘅野外數量開始上升。"}
{"id": "9301", "revid": "14", "url": "https://zh-yue.wikipedia.org/wiki?curid=9301", "title": "貓熊", "text": ""}
{"id": "9302", "revid": "120591", "url": "https://zh-yue.wikipedia.org/wiki?curid=9302", "title": "米爾頓·佛利民", "text": "米爾頓·佛利民（，）係美國一位經濟學家，以研究宏觀經濟學、微觀經濟學、經濟史、統計學、同主張自由放任資本主義而聞名。1976年攞到諾貝爾經濟學獎，以表揚佢喺消費分析、貨幣供應理論、歷史、同穩定政策複雜性等範疇嘅貢獻。1980年，佢幫過當時美國總統列根做過經濟顧問。佢喺2006年11月16號因為心臟衰竭逝世，享年94歲。\n佢喺1980年代提出嘅「世上係冇免費午餐」成為當時嘅名言。\n自由意志主義政策.\n米爾頓·佛利民支持好多自由意志主義嘅政策，例如毒品同嫖妓合法化。\n香港.\n米爾頓·佛利民1969年嚟過香港，同嗰時任財政司嘅郭伯偉相識，兩人都信自由市場嘅無形之手，但係香港嘅積極不干預政策，並唔係嚟自於米爾頓·佛利民。英國喺香港實施自由港政策時，目的係要加強同中國嘅貿易，香港咁就奉行簡單低稅制、無外匯管制，亦無意插手商業營運，造就自由經濟體系。\n喺米爾頓·佛利民宣揚自由經濟學說時，成日都話香港係「自由經濟嘅最後堡壘」。佢喺1980年嘅著作《選擇的自由》中講到：「如果想了解自由市場嘅真正運作，就應該去香港。」\n1998年香港爆發金融風暴，港府耗資千億入股市救亡，佢猛烈批評香港政府係「癡線」（insane）、想將香港「公有化」。\n2006年，喺佢病逝前40日，佢喺《華爾街日報》發表〈香港錯了〉（Hong Kong Wrong）一文，抨擊香港政府放棄「積極不干預」制度，係香港嘅「悲哀」，令香港「唔再係自由經濟嘅閃亮象徵」。\n直到病逝前一個禮拜，佢又再批評香港時任特首曾蔭權所辦嘅「幼稚園學券制」未經適當考慮，該政策原定唔資助私立幼稚園學生，米爾頓·佛利民指呢個舉指違背學券制增加競爭及提升學校質素嘅出發點，政府應提供「普及學券」，令任何幼稚園細路都受益。\n米爾頓·佛利民自由獎.\n米爾頓·佛利民畀卡托研究所（Cato Institute）用佢個名喺2001年開始頒發呢個「米爾頓·佛利民自由獎」畀對自由意志主義運動有重大貢獻嘅人士。佢同佢老婆露絲·米爾頓一齊搞左個米爾頓同露絲米爾頓·佛利民基金會。另外，米爾頓·佛利民個仔—大衛·米爾頓·佛利民（David D. Friedman）繼承咗佢擁護自由市場嘅思想，但更進一步嘅採取極端形式，支持呢個無政府資本主義。"}
{"id": "9303", "revid": "84008", "url": "https://zh-yue.wikipedia.org/wiki?curid=9303", "title": "窩利 (足球)", "text": "窩利喺足球比賽嘅意思係，當個隊友交個高空波（總之唔係地波）過嚟時，接應嘅球員唔等個波掂地就一腳勁射，唔理個波最後係入網定係唔入，呢吓動作都叫窩利；佢係直譯自英文嘅 \"\"（排球或拋物），就係因為打排球嘅時候，波係唔可以落地，所以就有噉嘅借喻。"}
{"id": "9304", "revid": "84008", "url": "https://zh-yue.wikipedia.org/wiki?curid=9304", "title": "曲墜 (足球)", "text": "曲墜嘅意思係，當踢足球嘅時候，球員大腳將個波射高少少，借住急勁嘅上旋，即係個波由下至上高速旋轉嚟與空氣磨擦（伯努利原理 Bernoulli's principle），於是原本一直勁飛嘅波突然向下急墜，呢個技巧為之曲墜；而呢個技巧通常係射波嘅時候用。\n曲墜若果耍得好，好多時會令到守門員錯誤判斷個波嘅來勢，造成俾人笠龍門嘅後果；而曲墜同拉篩一樣，都係要經過苦練先至踢得好。\n喺一部出名嘅動畫同漫畫《足球小將》裏面，主角戴志偉擅長嘅絕技叫做「衝力射球」同埋「滑翔衝力射球」，其實都係講緊加咗好勁嘅上旋而射出嘅曲墜波。"}
{"id": "9305", "revid": "70546", "url": "https://zh-yue.wikipedia.org/wiki?curid=9305", "title": "Jagex", "text": "Jagex 係一個專開發遊戲嘅公司，由Andrew，Paul 同 Constant 創立。\nJagex嘅遊戲大部分都係用Java整嘅，而最出名嘅遊戲就係Runescape，呢個遊戲都係支撐成間公司嘅遊戲。\n而其他遊戲都係簡單嘅遊戲:\nJagex除咗Runescape，都有好多多人遊戲，但全部都改善緊，所以無得玩。"}
{"id": "9306", "revid": "1727157", "url": "https://zh-yue.wikipedia.org/wiki?curid=9306", "title": "丘建威", "text": "丘建威（，），暱稱丘仔，喺香港出世，喺廖寶珊紀念書院畢業，曾經係香港職業足球員，效力過香港甲組足球聯賽嘅南華足球隊。\n丘仔可以話係香港最佳嘅後衛之一，係1990年代香港足球代表隊嘅後防大將；雖然佢出道冇耐時喺代表香港參加1992年亞洲運動會嘅足球項目裡面，因為一時犯錯而令到香港足球代表隊輸波，俾報紙大字標題咁話佢係「輸波嘅罪人」，但係憑住佢嘅忍耐同埋唔認輸嘅毅力，終於用實力令到大家認同，仲被選為1998-99年度嘅香港足球先生，成就得到肯定。喺球會方面，因為佢嘅適應力好強，可以擔任後防任何位置，除咗為南華奪得過好多嘅榮譽之外，亦都有被選過做南華球會先生。\n丘仔喺2004/05年度香港甲組足球聯賽結束後宣佈退休，開始培育青少年足球嘅發展，同埋加入做講波佬嘅行列。丘仔現時主要喺香港有線電視擔任講波佬，評述英格蘭超級足球聯賽同埋西班牙甲組足球聯賽嘅足球賽事為多，亦會喺香港商業電台擔任客席主持。"}
{"id": "9307", "revid": "198212", "url": "https://zh-yue.wikipedia.org/wiki?curid=9307", "title": "紅毛猩猩", "text": "紅毛猩猩，又叫人猿，屬於靈長類，係世界上最大嘅住喺樹度嘅動物，亦係靈長目中第 2 最大嘅猩猩。佢同馬騮最大分別係猩猩無尾，可以用手或腳攞嘢食。同人類好相近，同人類基因相似度達96.4%。通常唔用聲音溝通，通常有好幾個個體會喺同一個區域活動，但係佢哋唔會理對方。平均有 40 年命。\n分佈.\n有兩個亞種：分布喺馬來西亞同印尼嘅婆羅洲；以及印尼嘅蘇門答臘。主要住響嗰帶獨有嘅泥炭沼森林裏面。\n食物同埋生態地位.\n紅毛猩猩食果實、花、樹葉同埋樹皮。部分紅毛猩猩亦都食昆蟲、雀蛋，甚至有捕食懶猴咁上下大細嘅動物嘅記錄。係泥炭沼森林嘅重要植物播種者。老虎同人類係猩猩嘅主要敵人。\n數量.\n紅毛猩猩係以生少啲，養耐啲作為生育策略。佢哋嘅懷孕期大概 233 - 263 日，大概要六到七歲左右先識獨立生活。通常係猩猩乸負責照顧後代，公猩猩大多獨立行動。因為生育期咁長，整體嘅生育率顯得好低，再加上棲息地俾人破壞、獵人捉，好多人猿面臨瀕臨絕種嘅危險。紅毛猩猩數量喺過去 100 年明顯減少咗九成，現今生存喺婆羅洲嘅紅毛猩猩已剩番大概 55,000 隻左右。\n保育現狀.\n化石證據顯示，馬來西亞人好耐以前就捉細隻嘅紅毛猩猩，當寵物咁養（直到而家都係）。而第一個從原生地引入飼養紅毛猩猩嘅人，係荷蘭一個皇室成員（奧榮治王儲，Prince of Orange），佢響1776年將一隻紅毛猩猩乸引入佢嘅私營動物園裏面。另外亦有記錄證實法國同英國倫敦先後喺1789年同1818年將紅毛猩猩引入到唔同嘅私營動物園同屋邨。而最多紅毛猩猩運去動物園嘅時間係1927年，根據紀錄有25隻（包括6對猩猩連幼仔），係一個德國動物收藏家經船路運過嚟嘅。到2000為止，大概有886隻紅毛猩猩被分別運送到213個動物園或私人收藏，當中有386隻婆羅洲猩猩、305隻蘇門答臘猩猩、179隻混種猩猩同16隻未能分辨嘅品種。\n紅毛猩猩嘅復育工作基本上係失敗嘅：動物園一般將兩種紅毛猩猩困埋一齊繁殖，結果繁殖出嚟嘅紅毛猩猩佔三分之二都係佢哋嘅亞種；另外就係喺放生之前，並冇為紅毛猩猩進行求生訓練。由1975年開始，野生動物巡查員陸續將300至500隻紅毛猩猩放返兩個原產地，佢哋都係由寵物交易商救番出嚟嘅，但最後佢哋因為唔識搵食，唔識避開捕食者，唔肯爬上樹，亦冇檢查佢哋有冇病等等，結果佢哋全部死晒。\n而香港，現時香港動植物公園養咗紅毛猩猩，係屬於婆羅洲種，佢哋所住嘅籠係喺1978年起嘅。2010年，康文署從匈牙利一間動物園引入一隻猩猩公「Vandu」，作為繁殖同教育用途。香港濕地公園裏面亦有紅毛猩猩嘅模型，就喺展覽館嘅「濕地世界」裏面。"}
{"id": "9309", "revid": "183331", "url": "https://zh-yue.wikipedia.org/wiki?curid=9309", "title": "彈琵琶 (足球)", "text": "彈琵琶係足球術語，指守門員接射過來嘅波嗰陣俾個波响胳肋底跣咗入龍門，又或者接對手射波嘅時候抱唔實，雙手將個波彈返出去，俾衝埋來嘅對手有機會補射造成險象，甚至入波。\n因為個犯錯動作好似抱彈琵琶噉嘅姿勢，所以俾人叫做彈琵琶。"}
{"id": "9311", "revid": "1147949", "url": "https://zh-yue.wikipedia.org/wiki?curid=9311", "title": "葉觀楫", "text": "葉觀楫（），綽號「大聲葉」，60、70年代香港電台講波佬。佢喺學生時期已經幫港澳幾份報紙撰寫專欄，戰後就幫香港電台講波，亦都有喺澳門嘅廣播電台講波。\n葉觀楫喺電台做足球賽直播評述嘅時候非常之投入，佢講波大聲，把「豆沙喉」（聲音沙啞）加埋佢份肉緊，講到緊張關頭時直頭連自己都會大叫歡呼埋一份，唔記得咗自己做緊現場直播出緊街；不過若果冇佢咁緊張，收音機側邊又點會有咁多聽迷？有啲入咗場睇波嘅球迷為咗想睇得精采，會帶埋部收音機去聽大聲葉講波。\n葉觀楫講波生鬼，創造咗唔少詞彙，好似「醫院波」、「彈琵琶」……等等，到今時今日都重係講波嘅常用術語。\n佢亦都有幫香港電台轄下嘅龍翔粵劇團演出粵劇，又喺電視劇《陸小鳳之鳳舞九天》飾演苦瓜大師，亦參演過電影《靚妹仔》。\n後來葉觀楫移民溫哥華，但係仍然活躍喺粵劇界同文化界，曾經擔任燕鳳鳴粵劇團嘅顧問，同埋幫《星島日報》繼續撰文。\n2006年9月2號，葉觀楫喺溫哥華病死。後來佢個仔葉存楫亦都有喺佢自己擔任副校長嘅東華三院辛亥年總理中學校刊入面，提到阿爸喺加拿大逝世嘅事。"}
{"id": "9313", "revid": "1701880", "url": "https://zh-yue.wikipedia.org/wiki?curid=9313", "title": "游水", "text": "游水，廣義上係指生物（唔包括植物）用肢體（appendages）/身體有節奏咁郁動/擺動，嚮水中單方向移動嘅方法。狹義上係指人靠水嘅浮力，通過身體肢體重覆嘅動作，嚮水中向前運動嘅技能。游水可以係運動或者比賽。\n廣義上嘅游水可以嚮有水嘅地方進行，狹義上嘅游水可以嚮海同埋泳池進行。\n游水係奧林匹克運動會嘅項目，包括蝶式、背泳、蛙式、自由式四種泳式。重有側泳同狗仔式呢啲泳式。"}
{"id": "9315", "revid": "214935", "url": "https://zh-yue.wikipedia.org/wiki?curid=9315", "title": "走夾唔唞", "text": ""}
{"id": "9316", "revid": "1062538", "url": "https://zh-yue.wikipedia.org/wiki?curid=9316", "title": "到喉唔到肺", "text": "到喉唔到肺，係廣東話入面嘅俗語之一，意思即係話一件唔完整嘅事令到人好吊癮、好無奈；例如：\n……等等。\n呢句嘢嘅出處，據聞係一啲食煙嘅人用嚟笑嗰啲唔識食煙或者扮食煙嘅人而創作嘅；嗰啲唔識食煙或者扮食煙嘅人，淨係識得吸一啖煙喺口入面，但就唔識吸落個肺度，然後就即刻噴返出嚟，俗稱「打煙炮」，根本就唔係食煙，只係吊住口癮；後來就借用咗為吊癮、搞到好冇癮嘅俗語。"}
{"id": "9317", "revid": "8", "url": "https://zh-yue.wikipedia.org/wiki?curid=9317", "title": "游泳", "text": ""}
{"id": "9320", "revid": "120591", "url": "https://zh-yue.wikipedia.org/wiki?curid=9320", "title": "集體回憶", "text": "集體回憶指對一班人對情、景、事一齊嘅回憶，亦即係指社會上對某一樣嘢嘅感受，參與某件事嘅經歷，圍繞某地方發生嘅故事嘅描述，已產生超越個人嘅記憶；而呢啲感受會幾個人化，而呢啲事多數都係大嘢，同埋啲地方通常係有好耐歷史，或者好舊嘅公眾地方；而呢啲描述係由傳媒報導。\n集體回憶由英文 \"\" 譯過嚟，1990年代後期响香港開始應用，到2000年代中期響香港嘅傳媒差唔多日日都聽倒。"}
{"id": "9322", "revid": "53354", "url": "https://zh-yue.wikipedia.org/wiki?curid=9322", "title": "狗仔式", "text": "狗仔式係游水泳式之一，因為動作似狗仔游水嘅動作，即係同時用手向下撥水，用腳踩水。呢種係初學游水嘅細路鍾意嘅動作，不過呢種動作冇乜功效，游得唔快。\n性.\n狗仔式亦指，男跪喺後面，女向前趴嘅推動嘅做愛動作；又叫「老漢推車」。"}
{"id": "9323", "revid": "29116", "url": "https://zh-yue.wikipedia.org/wiki?curid=9323", "title": "狗仔式（泳式）", "text": ""}
{"id": "9324", "revid": "8", "url": "https://zh-yue.wikipedia.org/wiki?curid=9324", "title": "香港漁農自然護理署", "text": ""}
{"id": "9325", "revid": "1132696", "url": "https://zh-yue.wikipedia.org/wiki?curid=9325", "title": "地不佬", "text": "地不佬 (Tebrau) 係馬來西亞新山北部嘅一個區域。哩嗰地方又包括其近地不佬嘅班蘭 (Pandan)，所以哩兩區就有時一起叫做班蘭-地不佬 (Pandan Tebrau)。地不佬呢個地方就係一個界域，叫做地不佬界域 (Mukim Tebrau)。地不佬嘅北部區係歸城市理事會 (Majlis Bandaraya Johor Bahru) 管，南部區就歸新山市政理事會 (Majlis Perbandaran Johor Bahru Tengah) 管。\n地不佬，又叫做陳厝港，係由陳開順喺1844年開辟嘅。輥時，呢個地方係由港主嚟種黑胡椒同埋黑兒茶。到20世紀之後，陳厝港就換做種油子樹。地不佬嘅呢道嘅住宅區喺由80年代末期開始建築嘅。\n地不佬有幾道主要嘅高速公路經過呢度，包括由柏林同自巴沙古當海港鏈接喺一起嘅巴沙古當快速公路 (Lebuhraya Pasir Gudang) 同埋由新山同烏魯哋南鏈接喺一起嘅地不佬高速公路 (Lebuhraya Tebrau)，又叫地不佬路 (Jalan Tebrau) 同埋班蘭路 (Jalan Pandan)。馬來西亞嘅南北大道嘅大道南部末端由喺地不佬，同地不佬高速公路由跨線橋鏈接喺一起。\n地不佬有幾個購物廣場：壹就係喺班蘭工業場 (Kawasan Perindustrian Pandan) 嗰度嘅家樂佛超霸市場 (Carrefour Hypermarket)，二就係喺德沙地不佬花園嘅 AEON地不佬廣場 (AEON Tebrau City)，三就係喺柔佛再也花園嘅壹間大人超霸市場 (Giant Hypermarket)。家樂佛超霸市場嗰道其近就係新山批發市場。地不佬又有兩間環球購物中心，壹間就係喺柔佛再也花園，另外壹間就係喺2006年開嘅班蘭分行。地不佬又有三個場業區：班蘭場業區 (Kawasan Perindustrian Pandan)，地不佬場業區1 (Kawasan Perindustrian Tebrau 1) 同埋 地不佬場業區2 (Kawasan Perindustrian Tebrau 2)。喺地不佬嘅柔佛再也花園又有一個巴士轉彎站，其近柔佛再也花園就係凸務山花園嘅鬚丹依斯邁醫院 (Sultan Ismail Hospital)。 \n住宅區.\n呢哋住宅區哋係地不佬界域之間嘅住宅區，佢地用嘅郵政代碼係81100："}
{"id": "9326", "revid": "8", "url": "https://zh-yue.wikipedia.org/wiki?curid=9326", "title": "香港規劃署", "text": ""}
{"id": "9327", "revid": "8", "url": "https://zh-yue.wikipedia.org/wiki?curid=9327", "title": "香港土地註冊處", "text": ""}
{"id": "9328", "revid": "8", "url": "https://zh-yue.wikipedia.org/wiki?curid=9328", "title": "香港工業貿易署", "text": ""}
{"id": "9329", "revid": "8", "url": "https://zh-yue.wikipedia.org/wiki?curid=9329", "title": "香港水務署", "text": ""}
{"id": "9330", "revid": "8", "url": "https://zh-yue.wikipedia.org/wiki?curid=9330", "title": "香港政府飛行服務隊", "text": ""}
{"id": "9331", "revid": "8", "url": "https://zh-yue.wikipedia.org/wiki?curid=9331", "title": "香港電訊管理局", "text": ""}
{"id": "9332", "revid": "8", "url": "https://zh-yue.wikipedia.org/wiki?curid=9332", "title": "香港環境保護署", "text": ""}
{"id": "9338", "revid": "14", "url": "https://zh-yue.wikipedia.org/wiki?curid=9338", "title": "伊東美笑", "text": ""}
{"id": "9364", "revid": "8", "url": "https://zh-yue.wikipedia.org/wiki?curid=9364", "title": "西遊記第一百零一回之月光寶盒 (電影)", "text": ""}
{"id": "9365", "revid": "14", "url": "https://zh-yue.wikipedia.org/wiki?curid=9365", "title": "狗仔式 (泳式)", "text": ""}
{"id": "9367", "revid": "14", "url": "https://zh-yue.wikipedia.org/wiki?curid=9367", "title": "漁農署", "text": ""}
{"id": "9368", "revid": "14", "url": "https://zh-yue.wikipedia.org/wiki?curid=9368", "title": "環保署", "text": ""}
{"id": "9369", "revid": "14", "url": "https://zh-yue.wikipedia.org/wiki?curid=9369", "title": "手提", "text": ""}
{"id": "9370", "revid": "14", "url": "https://zh-yue.wikipedia.org/wiki?curid=9370", "title": "手機", "text": ""}
{"id": "9376", "revid": "14", "url": "https://zh-yue.wikipedia.org/wiki?curid=9376", "title": "鮨", "text": ""}
{"id": "9377", "revid": "14", "url": "https://zh-yue.wikipedia.org/wiki?curid=9377", "title": "鮓", "text": ""}
{"id": "9378", "revid": "259", "url": "https://zh-yue.wikipedia.org/wiki?curid=9378", "title": "踩水", "text": "踩水係喺水中嘅人幫助自己浮嚮水渡嘅方法，個動作好似踩單車，踩水可以令個人停嚮同一嗰位，或者移向任一個方向。踩水只係用腳，用手幫助自己浮嚮渡嘅方法叫撥水。\n大量採用踩水呢個技術嘅比賽/運動叫水球。"}
{"id": "9382", "revid": "542", "url": "https://zh-yue.wikipedia.org/wiki?curid=9382", "title": "大哥大", "text": ""}
{"id": "9385", "revid": "14", "url": "https://zh-yue.wikipedia.org/wiki?curid=9385", "title": "千王之王2000 (電影)", "text": ""}
{"id": "9387", "revid": "1496534", "url": "https://zh-yue.wikipedia.org/wiki?curid=9387", "title": "三合會", "text": "三合會，又叫做黑社會，係講一類華人地下組織，主要活躍喺香港、澳門、台灣同埋中國大陸。亦都遍佈世界各地華人社區，例如大馬、星加坡，同埋各地嘅唐人街。\n三合會，係「天」、「地」、「人」嘅結合；起源於當年掛住反清復明口號嘅地下組織，例如天地會一類，當時佢哋都叫自己做洪門弟子，矢志打倒腐敗嘅政權；到到大清滅亡之後，一班當時原本係義士嘅人因為冇咗起義嘅目的，只係盲目咁反社會，於是乎哩班人轉為做好多唔見得光嘅罪行，變成咗烏合之眾，亦因為做嘅嘢多數都唔見得光，所以個統稱就叫做黑社會。\n中國大陸曾經有試過肅清黑社會，所以喺改革開放之前，黑社會曾經一度喺中國絕跡；後來開放之後，黑社會就慢慢喺大陸重現。\n現時香港有大約57個活躍嘅三合會組織，當中有好多嘅規模其實唔係好大；比較大嘅計有新義安、和勝和同十四K……等等，佢哋多數都係從事犯罪嘅社團組織。三合會嘅規模，等同於西方嘅黑手黨。主要從事販毒、洗黑錢、走私、非法賭博、賣淫、偷車、收保護費……等等。今時今日唔少收入係靠翻版貨，好似軟件光碟，鐳射唱片同埋電影光碟。佢哋亦都會將唔見得光嘅錢用來投資喺正當行業上面，令到啲錢可以變成光明正大嘅流動資金，以避開廉政公署或者警方商業罪案調查科嘅追查，個過程喺黑道術語入面叫做「漂白」。"}
{"id": "9388", "revid": "1444610", "url": "https://zh-yue.wikipedia.org/wiki?curid=9388", "title": "黑社會", "text": "黑社會，廣義上即係犯罪組織，係指進行有組織罪案嘅非法組織。佢哋係地下社團組織，係法律不容嘅，近義詞有幫會。\n唐人社會入面，最出名嘅黑社會係三合會。"}
{"id": "9390", "revid": "199281", "url": "https://zh-yue.wikipedia.org/wiki?curid=9390", "title": "青衣門", "text": "青衣門，香港一海門，洋面夾喺新界大陸荃灣一邊，同青衣一洲之間。英人叫佢做，可以譯成藍巴勒海峽，亦都有青衣海峽之名。最闊嘅位有九百米。\n名.\n青衣門，故名意義，青衣對出海面有如門。海面窄處，水上人稱門。\n英文，個名源自 1884 至 1907 年服役嘅軍艦藍巴勒號（HMS Rambler），喺探測香港海港水深同繪製航海圖嘅貢獻。\n地理.\n青衣門，夾喺新界大陸同青衣一洲之間，兩岸有山做屏風。大陸有大帽山等山，青衣亦都有青衣山等等嘅山，船艇可以避風。加上原本兩岸多海灣同淺灘，以前嗰陣時水上人都會避風修船。\n青衣門好似曲尺咁，北面成東西向，東面呈南北向，中間屈過荃灣。洋面由青衣西北面入，迎向馬灣、雞踏門、急水門、龍鼓水道，洋面北面近大陸汀九處起，過荃灣，過牙鷹洲門仔塘後屈折，再過青衣塘，過青洲，到擸𢶍灣、春花洋出。出面海面有芒洲。如今荃灣，門仔塘、青衣塘，全部填為地。春花洋兩岸，填窄如水道，青衣門今下要到昂船洲西面至出到。\n古時船多數過急水門，或者現今大船過雞踏門，青衣門並非主要航道，多數入青衣門各處，先至會行。\n史.\n青衣門古史上所載唔多。多數記載都有關荃灣，荃灣原名淺灣，大明《粵大記》海圖有記，就喺青衣門北面，原本係大海灣，灘地淺。由於水上人多，而同陸上人交易，荃灣變為墟市。而鄉人亦都填海造地，種米，叫做鹹田。\n一八四一年，英國殖民香港。人口開始增加，而糧食嘅需求因為咁慢慢增多，荃灣靠近香港之城，墟市繁盛，農人種養唔同食品，水上人運到城中買賣，青衣門係必經之路。\n一八六〇年，英人攞到九龍半島。一八九八年，大清租借新界畀英國，擴展香港同九龍，起青山公路，荃灣墟市擴大，紛紛填海造地，灘地變鬧市。\n到二十世紀六十年代，中國大量難民逃難去香港，香港人口暴增，必要大興土木，開山填海，青衣門日漸收窄，尤其為荃灣新市鎮同葵青貨櫃碼頭。荃灣固然有填海，而葵涌一邊，本為鄉郊擸𢶍灣，率先填平，一直到青洲芒洲，七十年代完成。自始青衣門，就無咗擸𢶍灣出口。葵涌填地填到去荔枝角灣。青洲同荔枝角灣，變成葵涌貨櫃碼頭。擸𢶍灣填地，日後變成葵芳同葵興。青洲到荃灣海邊，就變成避風塘。而擸𢶍灣水上人，就搬到青衣塘、門仔塘。\n一九七二年，青洲同青衣洋面，開始起青衣大橋，到一九七四年完工。此為青衣門第一條大橋。\n到八十年代，又再拓展荃灣新市鎮，輪到青衣洋面填海，青衣塘、門仔塘填平，青衣東岸拉成直綫。青衣門又收窄。\n到九十年代，貨櫃碼頭要拓展，起公園，船廠等，填平荔枝角灣，美孚新邨對出洋面，填到昂船洲。之後再填埋青衣東南岸，做貨櫃碼頭，春花洋收窄，青衣門伸到去昂船洲對出。貨櫃碼頭，亦改名葵青貨櫃碼頭。此時青衣門上，有好多條橋落成，第一青衣北橋。之後興建高速公路同鐵路，要通去新建赤鱲角機場。汀九橋、青荔橋、長青橋，紛紛落成。而青衣大橋要重修，再起多條葵青橋。\n到二十一世紀，青衣門南端，昂船洲同青衣南灣之間，要起高速公路，又起多條昂船洲大橋。\n交通.\n舊日有渡輪，荃灣同青衣各有碼頭，分別係荃灣碼頭，青衣碼頭，來往兩地同中環。因為起咗多條大橋，搭車交通方便，渡輪無法競爭，之後停航。\n青衣門上面行車大橋六條，同鐵路橋一條，駁通兩岸："}
{"id": "9392", "revid": "29554", "url": "https://zh-yue.wikipedia.org/wiki?curid=9392", "title": "青衣海峽", "text": ""}
{"id": "9400", "revid": "8", "url": "https://zh-yue.wikipedia.org/wiki?curid=9400", "title": "功夫(電影)", "text": ""}
{"id": "9409", "revid": "14", "url": "https://zh-yue.wikipedia.org/wiki?curid=9409", "title": "二零零六年死", "text": ""}
{"id": "9412", "revid": "143999", "url": "https://zh-yue.wikipedia.org/wiki?curid=9412", "title": "喪事", "text": "喪事係處理一個人死之後嘅事，因為唐人喪事尚白，所以又叫白事。喪事最重要部份叫喪禮、葬禮或者殯儀，係一種社會儀式，正式標誌一個人嘅死，亦係處理屍體嘅儀式。世界各地都有唔同方式辦喪事。\n做喪事服務業嘅生意叫做殯儀業。殯儀業包括棺材鋪、殯儀館、紙紮鋪、墳場、骨灰龕、花園撒灰、海上撒灰、中台港同環球跨境運屍服務、寵物善終、非牟利團體善終服務、喪親輔導、骨灰晶石等。"}
{"id": "9413", "revid": "14", "url": "https://zh-yue.wikipedia.org/wiki?curid=9413", "title": "葬禮", "text": ""}
{"id": "9414", "revid": "14", "url": "https://zh-yue.wikipedia.org/wiki?curid=9414", "title": "白事", "text": ""}
{"id": "9415", "revid": "14", "url": "https://zh-yue.wikipedia.org/wiki?curid=9415", "title": "喪禮", "text": ""}
{"id": "9416", "revid": "14", "url": "https://zh-yue.wikipedia.org/wiki?curid=9416", "title": "殯儀", "text": ""}
{"id": "9419", "revid": "74709", "url": "https://zh-yue.wikipedia.org/wiki?curid=9419", "title": "棺材", "text": "棺材係載死人嘅箱，文言叫做棺。亦都叫靈柩，四塊半，棺木唔同嘅名。一般用木造，亦有銅，鐵，鉛，石，水晶，紙造嘅。棺材外層叫做棺槨。\n載咗死人嘅棺材方便做喪事、運送、同埋葬或火化。\n入棺時間係嚮證實死咗就入得。等前七，會放嚮停屍間，擇吉日做法事。嚮以前有錢人入棺可能嚮屋企，樓上連人帶棺抬落樓，要搭棚，排場都好宏偉。\n名嘅由來.\n因為棺材同官財同音，有升官發財之意，係唔係因為對死嘅忌諱，定或其他原因，所以棺材點解叫棺材，就有待考証。"}
{"id": "9420", "revid": "1316522", "url": "https://zh-yue.wikipedia.org/wiki?curid=9420", "title": "馬灣海峽", "text": "馬灣海峽（Ma Wan Channel），古稱鷄踏門或者鷄閘門，係香港青衣島同馬灣之間嘅海峽。海峽南北向，北端近汀九處同藍巴勒海峽連住。西面馬灣南北端連住汲水門，向西通去龍鼓水道。東面就經藍巴勒海峽去到荃灣同葵涌。南面就係維多利亞港西區停泊區。\n海峽之上就係香港名勝青馬大橋，搭住青衣島同馬灣。西接汲水門大橋去大嶼山，東接青衣島去元朗或者九龍。"}
{"id": "9422", "revid": "14", "url": "https://zh-yue.wikipedia.org/wiki?curid=9422", "title": "鷄踏門", "text": ""}
{"id": "9423", "revid": "14", "url": "https://zh-yue.wikipedia.org/wiki?curid=9423", "title": "雞踏門", "text": ""}
{"id": "9425", "revid": "140705", "url": "https://zh-yue.wikipedia.org/wiki?curid=9425", "title": "蒲來", "text": "蒲來 (Pulai) 係馬來西亞柔佛州嘅一個界域，係喺新山縣新山市政理事會 (Majlis Perbandaran Johor Bahru Tengah) 嘅轄區之間。佢向東隔住新山，向北隔住士乃，向北隔住笨珍縣同埋南洋桐，向南隔住丹宗古幫 (Tanjung Kupang)。佢主要嘅小鎮/住宅區有振林山 (Gelang Patah)，柏嶺同埋港腳蒲來。\n位於喺柏嶺花園嘅柏嶺購物廣場 (Perling Mall) 係蒲來唯壹嘅購物廣場。同時，同新加坡鏈接喺一起嘅馬來西亞第二通道就啱啱通過蒲來。第二通道又有同柏嶺由一個跨線橋連出去。蒲來河 (Sungai Pulai) 嘅來源就位於喺振林山嗰道。"}
{"id": "9426", "revid": "259", "url": "https://zh-yue.wikipedia.org/wiki?curid=9426", "title": "班蘭", "text": "班蘭可以係："}
{"id": "9431", "revid": "259", "url": "https://zh-yue.wikipedia.org/wiki?curid=9431", "title": "義莊", "text": "義莊，莊一種，暫時存放棺材嘅地方。古時有所謂落葉歸根，若果離鄉，而客死異鄉，按照習俗會返鄉下安葬。\n早年華人從中國內地來香港，或到海外打工，大都希望死後能夠返鄉下安葬，嚮後人為先人搵到墓地安葬之前，義莊就提供靈柩或骨殖暫時擺放嘅地方。亦有客死異鄉嘅，搵唔到屋企人只好暫放義莊入面，或者窮到無以為殮，先放響義莊再搵其他辨法。 \n起源.\n有說大宋有范氏義莊，由范仲淹所設。"}
{"id": "9432", "revid": "1009120", "url": "https://zh-yue.wikipedia.org/wiki?curid=9432", "title": "燒炭自殺", "text": "燒炭自殺，或者就咁叫燒炭，係香港1997年之後流行嘅新自殺方法。之後就傳到澳門、華南、台灣等世界各地華人社區。\n想自殺嘅人會將一間房所有門窗閂晒，造成一個密室。然後響房將燒烤炭點着，等佢燒嘅時間消耗房裏面氧氣。由於房裏面嘅氧唔夠，炭消得唔完全，就產生大量一氧化碳。人吸咗一氧化碳之後，紅血球表面就畀一氧化碳分子黐住，等佢無辦法帶氧分子。咁最後個人唔係一氧化碳中毒就係缺氧而死。\n起源.\n1998年11月，一位中年女人自創燒炭自殺，將自己同燒烤爐封響沖涼房裏面。由於呢種方法之前，未有先例，相信係女死者以佢化工背景自創。因為咁，呢種自殺方法引起好多報紙大幅報導，令到好多模仿以呢種方式自殺。更適逢1997年後香港經濟低潮，有唔少人失業兼負債纍纍，以呢種方式自尋短見。結果短短兩個月就成為香港第三多人用嘅自殺方法，排響跳樓同吊頸之後。到咗第2001年，呢個方法多人用到變咗第二位。由於各傳媒咁樣繪形繪聲報導，大陸、台灣、日本都有唔少人仿效。\n在燒炭自殺普及之後，就有父母要仔女陪葬，趁仔女睏緊覺就開爐燒炭。\n流行原因.\n除咗因為有好多傳媒詳細報導之外，令到好多人知道點用呢個方法之外，另一個原因係唔少人認為呢個方法，唔使好似跳樓、割脈咁面對痛苦同恐懼咁死，唔似跳樓、開煤氣後果影響咁多人。由於過程之中自殺者會無氣呌好痛苦，通常佢哋都會食藥或者飲酒令到自己麻醉、昏睡。\n後果.\n好多燒炭但係唔死嘅人，都要深切治療。事實上缺氧會令到腦部受損，救返後部份身體機能可能會恢愎唔到。\n法律上自殺已經係罪。如果父母自殺不成，仔女死咗嘅話，有可能畀人告謀殺或誤殺。\n社會影響.\n新嘅自殺方法引起社會關注想自殺嘅原因。由於燒炭自殺所以而家嘅香港市面上賣嘅炭都寫有求助電話同標語。"}
{"id": "9439", "revid": "113147", "url": "https://zh-yue.wikipedia.org/wiki?curid=9439", "title": "護照", "text": "護照係一國政府發出嘅証書（証明文件），證明持有人身份及國籍，畀佢出國周遊之用。護照上通常有持有人姓名，出世日期，性別同出生地。亦可能會加相甚至生物識別資料。好多時國籍就等同於有公民身份。\n有護照唔等於持有人可以入第二啲國，又唔等於有領使保護或其他特權，除非兩國有協議。之不過，有護照通常都表示持有人畀返去簽發國。領使保護權係國際協議，而返國權係簽發國法律所定。有護照唔等於可以響簽發國度住。\n史.\n護照喺中世紀歐洲嘅一啲文件可以由當地嘅統治力量頒發畀旅行者，而一般包括持有者可以通過嘅城鎮嘅名單。呢種制度延續到法國，例如，直到1860年。喺呢段時間入面，護照並唔係旅行到海港嘅必須品，呢樣嘢同自由貿易有關，但係需要護照從海港去內陸城填。早期嘅護照經常係咁，但唔係一直都係咁。呢啲護照包括持有者身體嘅描述，而相係直到20世紀前十年，先加埋上去嘅。\n喺中國大陸嘅歷史入面，唔同歷史時期會有不同嘅稱呼，例如稱為符、傳、過所、公驗、度牒、路證、通關文牒、安全證書、通行證等。到咗清朝，會根據通行證件嘅證明身份、提請邊境關防檢查機關予以「保護」「關照」、給予通行嘅便利同埋必要嘅協助嘅功能，而將「PASSPORT」呢個詞，喺1845年首次譯做「護照」，重用到今日。\n喺世界大戰之後，國際聯盟、聯合國同國際民間航空組織，頒佈咗護照嘅設計同埋特徵嘅指導標準，呢啲指導好大方面上形成現代嘅護照。近幾年就有MRP（Machine Readable passport，機器都讀到嘅護照）統一規定持照人嘅資料頁喺封面嘅內側頁，並有可利用掃描方式畀電腦可判讀嘅資料，節省喺海關驗證所需嘅時間。\n近幾年，有一種形勢將生物信息引入護照入面，以改進身份嘅安全性。咁樣就提出咗一個疑問，係咪某啲技術都可以有效噉改進護照呢？由於缺乏可靠嘅結果，美國已經延遲咗引進這項技術。\n護照嘅種類.\n護照通常係國際旅遊中都必定要用到，通常係國與國之間嘅邊境時需要使用。但係有啲時候，某啲國家嘅公民出境到另外一個國家時，由於國與國訂立咗某啲契約（如歐盟），可能就唔需要出示護照，但又有可能會以其他身份證明文件來證明身份，如駕駛執照，個人身份證，護照上嘅簽證。\n有啲國家為咗控制人口嘅流動，制定咗一種叫做“戶籍”嘅證件。舉個例，如：蘇聯嘅Propiska，所有公民都會擁有咁樣嘅一個證件去控制人口流動。Propiska喺蘇聯政變後嘅俄羅斯得到保留。\n同常用身份證明文件一樣，護照好容易俾人盜竊以及偽造。"}
{"id": "9443", "revid": "56110", "url": "https://zh-yue.wikipedia.org/wiki?curid=9443", "title": "水牛", "text": "水牛係一種大型既偶蹄動物，養水牛喺亞洲同美洲都非常普遍。喺亞洲，水牛主要用嚟做勞動工作；喺歐洲嘅意大利、羅馬尼亞同保加利亞，水牛畀人當係奶牛或者養來畀人食。今時今日喺印度、尼泊爾、不丹同泰國重有野生水牛，澳洲北部都有野生水牛。喺東南亞既野生水牛來歷就唔係好清楚，佢哋可能係由野化咗嘅家水牛嘅後代，亦可能係本地原來就有嘅野生水牛後代，或者係兩者嘅交配產物。而家下野生水牛已經相當少見。\n水牛奶較牛奶嘅含脂量高，因此比較容易保存。意大利著名嘅 Mozzarella 芝士同埋流行喺珠江三角洲嘅雙皮奶就係用水牛奶製成嘅。\n分類.\n水牛點分類，重有爭議。1941年Mac Greger認為水牛只得一種，下分兩亞種，卽河水牛（\"B. bubalus arnee\"）同沼澤水牛（\"B. bubalus carabanesis\"），而其他專家，分兩者做獨立種。\n食性同生態地位.\n同犀牛﹑水鹿一樣，水牛對濕地有正面作用：佢哋食草嘅行為可以控制植物嘅過份生長；佢地行路時所留低嘅糞便，同造成嘅大小水氹，畀咗昆蟲，蛙同雀仔提供食物同埋棲身之所，水牛亦都係老虎同鱷魚嘅主要獵物。\n保育狀況.\n喺香港，現時有兩個大型嘅水牛群：新界錦田同大嶼山貝澳，佢地都係以因為農民唔再耕田畀人遺棄。由於佢哋對濕地有一定嘅幫助，所以保育團體都認為有保護嘅必要。但佢地喺香港並唔受到保護，亦未有更具體嘅研究。\n米埔喺2006年7月，藉著世界自然基金會成功申請環境保育基金的撥款資助開始引入一頭雌性水牛，藉著水牛每日食草同埋喺泥沼中散步，透過「踩爛」雜草、減少植物數目同埋增加沼澤地，改善候鳥既生活環境。"}
{"id": "9444", "revid": "80356", "url": "https://zh-yue.wikipedia.org/wiki?curid=9444", "title": "龍思泰", "text": "龍思泰（Anders Ljungstedt，）係一個瑞典商人同歷史家。龍思泰喺瑞典嘅林雪平出世，喺烏普薩拉大學讀書。喺1784年，他去到俄羅斯同埋喺嗰度教書成十年。跟住佢返去瑞典，重俾政府請做俄文翻譯員，佢又喺瑞典國王出訪俄羅斯嘅時候幫佢翻譯。\n龍思泰後來就去瑞典東印度公司做嘢，跟住喺澳門過埋下半世，佢喺澳門主要做生意，同時都係瑞典第一個駐華領事。龍思泰對澳門歷史好有興趣，佢係第一個反駁葡萄牙人，話明朝政府並無正式割讓咗澳門講法嘅葡萄牙外嘅西方人。龍思泰死之前都冇返瑞典，佢畀人葬喺澳門基督教墳場。而家，喺林雪平嘅一間中學，同澳門嘅倫斯泰特大馬路（Avenida Sir Anders Ljungstedt）都係用佢個名嚟做佢哋個機構嘅名，表揚佢嘅功績。"}
{"id": "9447", "revid": "85933", "url": "https://zh-yue.wikipedia.org/wiki?curid=9447", "title": "黃牛", "text": "黃牛係種牛，目前地球上有超過13億隻，為人類提供大量嘅牛肉同牛奶。佢哋其實重可以分為兩大類：無肩峰嘅牛（歐洲），同有肩峰嘅「瘤牛」（印度）。前者主要喺歐洲、美洲、日本、澳洲、紐西蘭等地有繁殖市場，人類所知嘅乳牛就係屬於呢類。\n生物學特徵.\n一般黃牛都係有角。而毛色由褐黃到黑色不等。牛有4個胃，同其他反芻動物一樣，四個胃分別係：瘤胃、網胃、重瓣胃同皺胃，當啲草喺第一個胃消化完會再返去個口再咀嚼，然後再到第二個胃，如此類推。\n歷史文化.\n黃牛可以用嚟耕田同埋俾人食。所以養牛已經有好耐嘅歷史。據資料顯示，人類養黃牛嘅年代可以追溯到公元前7000年前嘅北希臘同印度，公元前2000年前嘅埃及同歐洲，之後到咗6500年前傳到亞洲，美洲嘅熱帶地區就只有100幾年前先至有牧牛文化。\n所有牛嘅祖先，叫原牛，佢哋因森林棲地不斷縮細，歐洲貴族又將佢哋當係狩獵對象，令數量逐漸減少，最後一隻母牛喺1627年死咗之後，佢哋就絕種，冇晒喇。\n食性同生態地位.\n牛嘅食草行為有助控制植物過度生長，而糞便就為昆蟲以至雀鳥提供食物來源。而佢哋嘅亞種亦係食肉動物（包括人類）嘅蛋白質來源。由於牧牛地方需要好大片草地，一啲農民唯有不斷伐林燒林，用嚟開闢牧地，令森林面積不斷減少。另一方面，有啲食肉動物，亦因為會捉牛嚟食，而俾農民鏟除，令佢哋瀕臨絕種。"}
{"id": "9448", "revid": "1565129", "url": "https://zh-yue.wikipedia.org/wiki?curid=9448", "title": "出前一丁", "text": "出前一丁（）係日清食品嘅即食麪牌子之一。1968年喺日本推出之後，第二年就進入香港市場。因為喺香港有好耐歷史，唔少人都將「出前一丁」同「公仔麵」變成即食麪嘅同意詞。\n「出前一丁」本身係日文，發音係De-ma-e It-cho，意思即係「外賣一份」。\n喺日本同香港亦有推出前一丁杯麪。而家喺香港除咗即食麪之外，重有即食通粉產品。\n包裝袋上面印有一個叫做「清仔」嘅公仔圖案。廣告歌係由日本作曲家木田太良作曲嘅。"}
{"id": "9449", "revid": "53354", "url": "https://zh-yue.wikipedia.org/wiki?curid=9449", "title": "公仔麪", "text": "公仔麪係香港嘅即食麪牌子，亦都係香港人稱呼即食麪嘅代名詞。公仔麪面市嘅時候，以三分鐘煮熟做噱頭。公仔麪有多種味道選擇。\n公仔麪原先由香港永南食品公司生產，後來喺1989年畀日本日清食品收購。香港永南食品公司之後成為日清食品嘅附屬公司，「公仔」依然繼續使用。另外有講法指公仔麪嘅由來係指即食麪出前一丁包裝上嘅卡通公仔「清仔」，而唔係香港永南食品公司生產以人形為商標嘅公仔麪。\n依家香港茶餐廳都有公仔麪供應。"}
{"id": "9453", "revid": "1583928", "url": "https://zh-yue.wikipedia.org/wiki?curid=9453", "title": "鹵素", "text": "鹵素係一類化學元素，相當於週期表第17族元素（舊制第七族）。成員有氟（F）、氯（Cl）、溴（Br）、碘（I）、砈（大陸叫砹）（At）、Ts。鹵素之所有呢個名，全因為呢族元素都同鹽有關，呢個名係譯自halogen。Halogen呢個名係法國科學家18世紀錯用希臘文字根整出來。\n鹵素係元素週期表唯一喺標準狀態有嗮三種物質狀態（固體、液體同氣體）嘅一族。所有嘅鹵素元素同氫成化合物都會係酸（例如氫氯酸）。"}
{"id": "9468", "revid": "2913", "url": "https://zh-yue.wikipedia.org/wiki?curid=9468", "title": "水貨", "text": "水貨，雅稱平行進口貨，係指通過合法或唔合法嘅渠道，繞過當地貨物嘅總代理而入口嘅貨物，通常水貨係冇原廠保養嘅。有代理同保養嘅叫「行貨」。\n水貨有別於冒牌貨、A貨／B貨（假貨），或者老鼠貨（偷返嚟賣嘅正貨），本地嘅水貨係某外地嘅原裝正貨。水貨嘅售價通常平過行貨，但係有啲情況下水貨會貴過行貨，例如當行貨有排都未輪到某地區賣而當地又好多人想要，噉樣水貨就會貴過行貨嘞，基本上係睇地區需求嚟定價錢，買賣某啲水貨，位於接近走私嘅灰色地帶——可以由外地帶入境自用，不過轉賣畀人哋就犯法。\n水貨貿易通常會令到政府收少咗稅，亦都搶走咗正式代理商嘅生意，重可能會拖低旱貨價格以及影響其銷路；買水貨嘅多數係食得鹹魚抵得渴之徒，皆因商販多數會坦誠噉樣話畀客人知道有乜嘢風險，甚至代替正式代理商，提供條款稍遜嘅維修服務。"}
{"id": "9474", "revid": "143999", "url": "https://zh-yue.wikipedia.org/wiki?curid=9474", "title": "歌", "text": "歌（；）嚴格上嚟講係指用人聲唱出嚟嘅音樂，通常會有歌詞。歌可以係一個人唱，即係獨唱，但都有二重唱、三重唱或者多幾多個人唱都可以。總之多過一個唱就係合唱。\n歌詞通常好似詩咁，會押韻，亦都少數係詞或者散文。歌通常都有樂器伴奏，即係曲，所以啲人將佢地夾埋來叫，即係歌曲（）。\n歌有好多種分法，其中一種就係藝術歌、流行歌、民歌呀噉。其他分法可以係睇佢用途，例如神聖對世俗；睇佢風格，好似跳舞；睇佢時代，例如古典、現代等等。"}
{"id": "9475", "revid": "14", "url": "https://zh-yue.wikipedia.org/wiki?curid=9475", "title": "歌曲", "text": ""}
{"id": "9476", "revid": "836220", "url": "https://zh-yue.wikipedia.org/wiki?curid=9476", "title": "ICQ", "text": "ICQ係電腦上面用即時文字傾偈嘅軟件，第一個版本喺1996年11月發行。ICQ個名係英文嘅簡寫，即係「我搵你」咁解。曾經有人用國語音畀個中文名佢做愛思橋。ICQ係以色列公司Mirabilis寫嘅，之後間公司俾美國在綫（AOL）買咗，之後美國在綫又俾時代華納買咗，2010年美國在綫賣ICQ畀Digital Sky Technologies。\nICQ唔只淨係響人哋在綫（online）先打到短訊畀人，連離咗綫嘅都得，亦可以幾個人一齊傾，可以用咪傾，可以影住來傾。重可以打電話短訊、傳同續傳檔案、寄賀咭、同埋幾個人一齊打機。\n每一個登記用戶都有一用獨一無二嘅數字（UIN），係順住數目來排。新用戶個號碼已經過咗300 000 000。\n版本.\n香港版.\nICQ 5響2005年2月7號出。無幾耐，ICQ就同電訊盈科合作推出Netvigator ICQ 5，除咗介面部份用廣東話之外，重加咗好多啱香港人習慣嘅功能。\n其他版本.\nICQ有用Flash寫嘅版本，即ICQ2Go，畀人可以響網頁瀏覽器度上ICQ。之前佢係用Java寫嘅。"}
{"id": "9477", "revid": "14", "url": "https://zh-yue.wikipedia.org/wiki?curid=9477", "title": "愛思橋", "text": ""}
{"id": "9478", "revid": "542", "url": "https://zh-yue.wikipedia.org/wiki?curid=9478", "title": "石佛", "text": ""}
{"id": "9479", "revid": "200717", "url": "https://zh-yue.wikipedia.org/wiki?curid=9479", "title": "李昌鎬", "text": "李昌鎬（）九段，外號石佛，南韓圍棋手，棋風唔係好犀利，但以官子功力贏咗無數世界賽冠軍，師父係曹薰鉉，稱雄棋檀十幾年，係中國棋手常昊嘅剋星。\n佢同曹薰鉉、劉昌赫、徐奉洙並稱做南韓圍棋四大天王。\n因為渠唔理輸同贏都照係咁苦口苦面，故外號石佛。"}
{"id": "9488", "revid": "1334392", "url": "https://zh-yue.wikipedia.org/wiki?curid=9488", "title": "BitTorrent", "text": "BitTorrent（簡稱 BT、BT 下載、變態下載）係一個網路文件傳輸協議，佢能夠實現點對點文件分享嘅技術。比起其他點對點嘅協議，佢有更多點對多點嘅特性，呢個特點簡單咁講就係：下載嘅人越多，速度就越快。下載完之後只要唔閂 BitTorrent 軟件，就可以成為種（擁有完整檔案嘅人）分流畀其他人下載。\n原理.\n普通嘅HTTP/FTP下載使用TCP/IP協議，BitTorrent協議係起喺 TCP/IP 協議之上嘅一個 P2P 文件傳輸協議，喺TCP/IP結構嘅應用層。 BitTorrent協議本身都包含咗好多具體嘅內容協議同擴展協議，而且喺度不斷擴充緊。\n根據 BitTorrent 協議，文件發佈者會根據要發佈嘅文件整一個 .torrent 文件，即係文件個種，亦都叫做「種」。\n.torrent 文件其實係文本文件，包含 Tracker 信息同文件信息兩部分。Tracker 信息主要係 BT 下載時需要用到嘅 Tracker 伺服器地址同針對 Tracker 伺服器嘅設置，文件信息係用目標文件計出嚟嘅，計算結果根據 BitTorrent 協議入面嘅編碼規則進行編碼。主要原理係將畀人下載嘅文件分成大小一樣、分成一塊塊，每塊大小一定要係 2k 整數次方，將每塊嘅索引信息同 Hash 驗證碼寫入 .torrent 文件入面；所以 .torrent 文件就做咗被下載文件嘅「索引」。\n下載者要下載文件內容，要先攞到相應嘅 .torrent 文件，然後用 BT 客戶軟件嚟下載。\n下載嗰陣，BT 客戶先解析 .torrent 文件得到 Tracker 地址，然後連接到 Tracker 伺服器。Tracker 伺服器回應下載者嘅請求，提供下載者其他下載者（包括發佈者）嘅 IP 地址。下載者再連接去其他下載者，根據 .torrent 文件，兩者分別話畀對方聽自己已經有嘅塊，然後從對方度攞自己冇嘅。呢個時候，唔需要其他伺服器嘅參與，分散咗單個線路上嘅數據流量，亦都減輕咗伺服器嘅負擔。\n下載者每得到一個塊，就要對比下載塊嘅 Hash 驗證碼同 .torrent 文件裏面嘅，如果一樣，即係話呢塊啱，唔一樣嘅話，就需要重新下載嗰塊。呢種規定係為咗解決下載內容準確性嘅問題。\n一般嘅 HTTP / FTP 下載，發佈文件只係喺某個或者某幾個伺服器，下載嘅人太多，伺服器的頻寬好容易受唔住，變得好慢。而 BitTorrent 協議下載嘅特點係，下載嘅人越多，提供嘅頻寬亦都越多，種子亦會越來越多，下載速度就越快。\n而有啲人下載完成之後閂咗，提供比較少嘅數據畀其他用戶，為咗盡量避免呢種行為，喺非官方 BitTorrent 協議中有超級種子嘅演算法。這種演算法畀文件發佈者分幾步發佈文件，發佈者唔洗一次提供文件所有嘅內容，而係慢慢咁開放嘅下載內容嘅比例，延長下載時間。呢個時候，速度快嘅人由於未下載完，就必須畀數據其他人，速度慢嘅人有更加多嘅機會得到數據。"}
{"id": "9489", "revid": "158703", "url": "https://zh-yue.wikipedia.org/wiki?curid=9489", "title": "營多麪", "text": "營多麪（Indomie）係由全球最大嘅即食麪生產商Indofood公司出產嘅。響澳洲、亞洲、非洲同好多歐洲國家好多人食，佢已經成為學生格價嘅平嘢食。營多麪係市場上最廣泛噉認受做最平同最好食嘅即食麪之一。\n描述.\n印尼麪係一種印尼式麪。\n啲麪可以逐包買，五包五包噉響超級市場度買，又或者響亞洲食品店或者一啲超級市場度一次過買30包（有時係40包）或者可以響批發商1000包1000包咁買，甚至可以喺工廠度幾萬包幾萬包咁買，多數響亞洲食品店度都可以搵到佢。\n每包原味印尼麪淨重85g，同埋裏面重包埋兩大包調味料。第一包可以分做三個部份，裏面有甜豉油、辣椒醬同埋調味油。第二包就可以分做兩個部份，一邊有乾咗嘅調味粉，而另一邊就有乾咗嘅洋蔥碎。\n另外唔同味道嘅麪，當中亦會有唔同嘅\"乾\"包同埋\"濕\"包，乾包就有味粉同埋辣粉，而濕包就有帶洋蔥嘅調味油，同埋甜豉油。\n香港7-11同VanGO有賣嘅蒜蓉麪就係營多麪嘅原味。\n變化.\nIndomie 亦都有好多唔同嘅味道，當中包括：\n一啲指定嘅款式度，亦會有佢嘅珍寶裝（120g）。\n煮法.\n包麪嘅煮食方法以英文、印尼文，同埋繁體中文字列出，同時亦包括咗五張圖。\n建議配料.\n印尼麪本身係種小食；食嗰時亦都可以加啲配料。\n包裝上建議加隻荷包蛋、煮好嘅蝦同埋豆。\n營養資訊.\n一包85克營多麪嘅營養資訊\n事件.\n台灣衞生部門喺2010年10月驗出營多麪含有用於化妝品嘅防腐劑「對羥基苯甲酸甲酯」。後來香港衛生署證實香港版「Indomie」冇事。"}
{"id": "9491", "revid": "53354", "url": "https://zh-yue.wikipedia.org/wiki?curid=9491", "title": "麪", "text": "麪（俗寫麵）係用麪粉整出來嘅食物。佢係將麪粉加水搓成麪粉糰，再用唔同方法整到一條。麪可以有唔同粗幼、厚薄、圓扁、曲直。麪主要成份係麥，而另一種米整出嘅呢，就叫做粉。不過有時啲人撈亂，例如意大利粉其實係麪來嘅。咁麪有好多種，全蛋麪、蝦子麪、烏冬、冷麪等等。有時麪會整到佢乾晒，等佢可以儲耐啲，要用嗰陣就加水。\n傳統中式麪都係拉出來嘅，亦都有刀或者其他架生切到一條條。\n起源.\n咁多年來，一直都有爭論麪係中國、阿剌伯定係意大利發明。而最早嘅記載，係追到公元25年到220年之間嘅後漢時期。2005年10月12號，響中國青海民和縣喇家村發現咗四千年前反轉咗嘅一碗麪。證實中國係最先有麪嘅地方。不過呢隻麪唔係用麥整成，而係用粟。"}
{"id": "9492", "revid": "14", "url": "https://zh-yue.wikipedia.org/wiki?curid=9492", "title": "麵", "text": ""}
{"id": "9493", "revid": "14", "url": "https://zh-yue.wikipedia.org/wiki?curid=9493", "title": "麵條", "text": ""}
{"id": "9494", "revid": "14", "url": "https://zh-yue.wikipedia.org/wiki?curid=9494", "title": "麪條", "text": ""}
{"id": "9496", "revid": "1324429", "url": "https://zh-yue.wikipedia.org/wiki?curid=9496", "title": "斜帶吻棘魨", "text": "斜帶吻棘魨，夏威夷文個名叫 humu­humu­nuku­nuku­āpua`a 又可以串做 Humuhumunukunukuapua'a，簡寫係humuhumu，係 Triggerfish 嘅一個品種。學名 \"Rhinecanthus rectangulus\"，住喺太平洋中南部嘅幾個島嘅水域。"}
{"id": "9501", "revid": "42683", "url": "https://zh-yue.wikipedia.org/wiki?curid=9501", "title": "最低合法性交年齡", "text": "最低合法性交年齡，指大部分地區都有法例規管「性交年齡」，但各地自有自己獨立嘅定義。\n臺灣.\n依《中華民國刑法》第227條嘅規定，對於未滿十四歲男女性交嘅，處三年以上十年以下有期徒刑，作猥褻之行為嘅，處六個月以上五年以下有期徒刑；對於十四歲以上未滿十六歲男女性交嘅，處七年以下有期徒刑，作猥褻之行為嘅，處三年以下有期徒刑。違反其（未滿十四歲男女）意願者，更依第222條第2款規定，處七年以上有期徒刑。另外有第227-1條嘅兩小無猜條款，即未滿十八歲嘅人犯第227條罪名嘅，減輕或免除其刑。或根據第229-1條，即未滿十八歲嘅人犯第227條罪名嘅，須告訴乃論。\n香港.\n衰十一即係指「與未成年少女發生性行為」嘅簡單俗語。因為個名有11個字，所以改咗個噉嘅簡稱，作獄中「你衰乜嘢」嘅答案。但係，事實上，香港法例並無一條罪叫「與未成年少女發生性行為」。呢條所謂嘅罪係因為有人誤解法例搞出嚟。\n根據香港政府喺1978年修訂嘅《刑事罪行條例》，如果任何年齡嘅男性同一個未夠十六歲嘅少女發生性行為，唔理有無經過當事人或者當事人嘅家長或者監護人同意，都會觸犯呢條法例，最高刑罰係會判監五年。\n「與未成年少女發生性行為」另一個俗稱係「鑊仔牛柳」，又名「紅燒豬仔」，意思係指未熟（受害人未成熟）。而紅燒豬仔另一解法，係指個受害少女重係嫩，好似乳豬仔。\n衰十三：正式罪名係《與年齡在13歲以下的女童性交》，犯罪者可被判終身監禁。（香港法例 第200章《刑事罪行條例》第123條 與年齡在13歲以下的女童性交）。\n韓國.\n類似法例規定嘅年齡限制就提高至18歲。著名導演李暻榮試過喺試鏡時同一位未夠18歲嘅少女發生性行為而被判有罪。\n日本.\n日本刑法第一百七十七條強姦罪規定，以暴力脅迫進行性行為者犯強姦罪，未滿13歲者無論有無暴力脅迫都算係。\n但日本刑法強姦罪冇規定以金錢、條件脅迫條件者違法。\n因此《兒童福祉法》第34條規定，以權力強制、條件脅迫未成年人同佢性交者有罪。但實際判決解釋係以權力強制、條件脅迫者畀未成年者同第三者進行性交至成立。"}
{"id": "9504", "revid": "174752", "url": "https://zh-yue.wikipedia.org/wiki?curid=9504", "title": "屍", "text": "屍，又叫屍體，或者俗啲叫「鹹魚」，係死咗嘅人或者動物嘅身體、軀殼。通常我哋會話一「個」人，死人嘅軀體就會講一「條」屍，或者一「具」屍體。\n當屍體嘅肌肉同內臟等等有機物質一路畀環境侵蝕，細菌真菌腐蝕，一段日子之後就會剩低一棚骨同埋剩落嚟嘅牙齒；而古埃及嘅法老王或者貴族死後嘅屍體，會畀人用香料加埋防腐處理而令到佢變成唔會腐爛得咁快嘅木乃伊。有啲屍體經過好長好長嘅日子之後，軀體入面嘅水份已經被環境抽乾，但係屍身仍然保有乾硬咗冇俾嘢侵蝕嘅皮同肉（有啲重隱若可以見到屍體嘅原來容貌），呢啲就叫做乾屍。\n有啲神怪傳說話因為人死後啲肌肉重有殘留電子，又或者吸收埋啲日月同埋大地嘅精華，於是條屍會行會郁（稱為「屍變」），甚至傳到話佢哋會喺三更半夜由棺材走出嚟四出吸人血嚟維持精神同肉身不死狀態；呢啲冇正常人類意識嘅活動屍體，就係鬼怪小說故事最鍾意用嚟取材嘅「殭屍」同埋「吸血殭屍」。"}
{"id": "9505", "revid": "132084", "url": "https://zh-yue.wikipedia.org/wiki?curid=9505", "title": "鹹魚", "text": "鹹魚，減筆咸魚，係用鹽醃同埋曬乾嘅魚，係一種漁民發明嘅食物，可以長期保存。古代叫做鮓，《說文.魚部》：「鮓，藏魚也。」鹹魚係自古代已出現嘅魚類醃製食物。以前糧食唔係咁豐富，漁民唔係時時都有好收穫，要望天打掛，二十世紀以前，亦都無雪櫃呢類低溫保鮮設備，肉類喺常溫下容易腐壞。因為咁，漁民會將捉多咗嘅魚放好多鹽醃，再曬乾，整成鹹魚，咁就可以保存好耐，留返無嘢食嗰陣時拎出來食。\n以前鹹魚係窮人嘅食物，所以餐餐鹹魚送飯就係窮嘅象徵。不過慢慢鹹魚就多人識，所以就變咗做貴價餸。\n鹹魚嘅種類非常多，大條魚或細條魚都可以用來醃製，例如鱈魚、馬友。\n1980年代起，就有唔少醫學研究都講鹹魚同鼻咽癌有關，因為佢有致癌嘅亞硝胺。而廣東人食得多鹹魚，所以有鼻咽癌嘅人比其他地方多好多。因為呢個緣故，家下多咗人避忌呢種食物。\n鹹魚同魚乾唔同。"}
{"id": "9506", "revid": "542", "url": "https://zh-yue.wikipedia.org/wiki?curid=9506", "title": "屍體", "text": ""}
{"id": "9507", "revid": "542", "url": "https://zh-yue.wikipedia.org/wiki?curid=9507", "title": "死人", "text": ""}
{"id": "9508", "revid": "542", "url": "https://zh-yue.wikipedia.org/wiki?curid=9508", "title": "死屍", "text": ""}
{"id": "9517", "revid": "1778225", "url": "https://zh-yue.wikipedia.org/wiki?curid=9517", "title": "蜘蛛俠", "text": "蜘蛛俠係驚奇漫畫裏面嘅超級英雄，由史丹·李同埋兩名作者創造嘅。蜘蛛俠原名彼德‧班哲文‧帕加（Peter Benjamin Parker），係一名孤兒。佢同同（May Parker）一齊生活。蜘蛛俠係一個純粹嘅漫畫角色，喺呢方面佢有住特殊嘅本領，另一方面喺平日佢又有好多嘅麻煩同問題。除咗漫畫之外，蜘蛛俠亦出現喺電視、電影、遊戲等媒體上。\n故事簡介.\nPeter Parker喺一次課外活動中意外俾一隻受過放射性感染嘅蜘蛛咬傷後，獲得具有蜘蛛一般嘅特殊能力，改變咗Peter Parker嘅一生。佢決定成為蜘蛛俠嘅關鍵，就係叔叔（Uncle Ben）俾人殺咗之前同佢講過「能力愈大，責任越大」（With great power comes with great responsibility），Uncle Ben死咗之後，Peter 認為係佢嘅錯，因此選擇成為蜘蛛俠來拯救更多嘅人。\n角色歷史.\n蜘蛛俠係喺1962年8月，喺雜誌驚奇幻想（Amazing Fantasy）第15期首次登場，後來非常受歡迎而有咗以佢為主題嘅漫畫。\n其他形式.\n電視.\n卡通動畫：\n遊戲.\n最早以蜘蛛俠為主題嘅遊戲出現響1982年Parker Brothers開發嘅Spider-Man，重響Atari 2600主機上發表。之後喺好多款電視遊戲同街機都有登場。\n喺CAPCOM嘅作品Marvel Super-Heroes同佢嘅續作Marvel vs. Capcom中蜘蛛俠以格鬥角色出現。"}
{"id": "9519", "revid": "42683", "url": "https://zh-yue.wikipedia.org/wiki?curid=9519", "title": "長生店", "text": "長生店，又叫做棺材鋪，係賣棺材嘅舖頭，通常亦會兼賣其他殯儀用品，比如壽衣。部份長生店亦都有埋殯儀服務。"}
{"id": "9520", "revid": "123770", "url": "https://zh-yue.wikipedia.org/wiki?curid=9520", "title": "自殺", "text": "自殺係夾硬結束自己生命嘅行為。響好多宗教中，自殺係罪，有啲國家嘅法律禁止自殺或協助他人自殺。有啲國家嘅文化當中，自殺係榮譽，喺面臨恥辱同埋兩難不可解嘅情境時選擇自殺，往往能夠得到相當嘅尊敬。有心理疾病或者衝動都係自殺嘅風險因素。\n自殺大部分係指人結束自己生命嘅行為，但喺其他動物上亦有呢個行為，世界各地曾經多次發現鯨魚同埋海豚喺海灘擱淺，佢哋被人送返落海之後，又掉頭返海灘，最終死亡，唔知點解。\n方式.\n自殺嘅方式有好多種，以下淨係列出常見嘅方式："}
{"id": "9522", "revid": "158703", "url": "https://zh-yue.wikipedia.org/wiki?curid=9522", "title": "2006年亞洲運動會", "text": "第十五屆亞洲運動會（）喺2006年12月1號到12月15號喺卡塔爾首都多哈舉行。呢一次係西亞地區第二次舉辦亞洲運動會，第一次係1974年喺伊朗德黑蘭。\n呢一屆有45個國同埋地區參賽，競逐39個比賽項目。\n申辦過程.\n多哈係響2000年11月12號擊敗香港、馬來西亞吉隆坡同埋印度新德里等競爭城市攞到呢屆亞運會主辦權。正式投票前，香港俾人睇好係最熱門城市，吉隆坡就係次熱門。但係響投票過程中，西亞國家聯結起嚟一齊揀多哈，令到多哈最後贏咗 。"}
{"id": "9523", "revid": "157", "url": "https://zh-yue.wikipedia.org/wiki?curid=9523", "title": "2006年多哈亞運會", "text": ""}
{"id": "9524", "revid": "259", "url": "https://zh-yue.wikipedia.org/wiki?curid=9524", "title": "2007年", "text": ""}
{"id": "9527", "revid": "1384", "url": "https://zh-yue.wikipedia.org/wiki?curid=9527", "title": "臺灣桃園國際機場", "text": "臺灣桃園國際機場（英文：Taiwan Taoyuan International Airport），原名中正國際機場（英文：Chiang Kai-shek International Airport，簡稱中正機場），IATA代碼為TPE，ICAO代碼為RCTP，位於台灣西北部嘅桃園市大園區，為台北市嘅國際機場同北台灣主要嘅國際貨運以及旅客出入吞吐地，亦係臺灣最大同最繁忙嘅機場，政府操作單位係「民用航空局臺灣桃園國際航空站」。臺灣桃園國際機場同臺北市相距約40公里，中間有高速公路相連，要大概40-90分鐘嘅車程至去到。\n背景.\n由於台北原有嘅台北松山國際機場東側同北側係基隆河岸，西側及南側又緊貼台北市區，已經擴建唔到，而松山機場本身都只有一條主跑道，因此，政府積極揾適合嘅地點，去起新嘅國際機場，以因應台灣地區繁忙嘅航空運輸，以及未來發展嘅需要，為此，政府喺台北近郊嘅桃園縣起新嘅國際機場，將佢列入十大建設嘅重要列管項目之ㄧ。\n名.\n由於1979年啟用後就取代咗位於臺北市區嘅臺北松山機場成為台北市嘅主要國際機場，國際航空運輸協會機場代碼（IATA機場代碼）沿用咗象徵臺北市嘅TPE，國際民用航空組織（ICAO）四字代碼就係RCTP。\n十大建設嗰時，呢個機場原計劃名為「桃園國際機場」，但喺啟用前11日，行政院會決議為紀念中華民國前總統蔣中正（蔣介石）而改叫「中正國際機場」，英文名為「Chiang Kai-shek International Airport」（直譯「蔣介石國際機場」）。所以，民航界成用CKS來簡稱個機場，雖然個縮寫無官方標準上嘅意義。亦由於佢係臺北市嘅主機場，因此在某啲場合都會被稱為臺北國際機場，但呢個稱呼好容易同臺北松山機場撈亂。\n改名同反響.\n2006年8月12號陳水扁響凱達格蘭學校演講時，首次提到有人建議中正國際機場應該改為台北國際機場，國民黨主席馬英九立即表示反對。行政院話將研究係唔係改名「台灣桃園國際機場」。在野黨表示唔反對改名，但認為「臺灣桃園中正國際機場」更好。9月6號，行政院院會通過決議，以「台灣桃園國際機場」為定案並即刻生效，IATA代碼就維持TPE唔變。交通部民航局隨即喺當晚趕工，用貼紙遮住中正機場入口嘅橫型指示牌，換上新名；至於航站上方嘅大型霓虹燈招牌同其他小型廣告牌或標誌，3日內換裝。島內各高速公路同道路等通去中正機場嘅指示路標都改埋。機場官方網站喺2006年10月完成改名。「民航局」初步估算，機場改名後換招牌、路標及事務用品，使咗納稅人2100萬新台幣，由11月1號起正式更名為「台灣桃園國際機場」。\n據台灣《聯合報》報道，針對台北中正機場改名，58%嘅台灣民眾認為無必要，得16%支持，另有26%嘅人無意見。交叉分析發現，泛藍支持者中，87%反對機場改名；泛綠支持者雖然有46%贊成改名，但都有31%反對；中立民眾中，48%認為無必要改名，得16%支持。就算行政院長蘇貞昌話台北中正機場改名係認為可以突顯台灣意識，亦可以回應桃園民意期待，同意識型態無關；但係有56%嘅民眾認為機場改名係「去中正化」嘅政治意識形態作祟，相信改名係「順應地方民意要求」嘅比率只有11%；即使係泛綠支持者，都有40%認為機場改名有政治考慮。\n2006年台獨色彩嘅台灣團結聯盟發言人廖本煙話，呢個係陳水扁上任六年嚟，推出嘅唯一令人滿意嘅政策。國民黨立委蔣孝嚴話，全世界有七十一個機場都係以人名做為機場名稱，其中超過五十個機場，都係具有規模嘅國際機場，連知名嘅荷李活影星：約翰·韋恩，都有一處美國嘅地方機場以佢個名作為紀念。中正機場改名之後嘅機場名，諧音都好不雅，英文簡寫TTY係閩南話嘅「直直歪」，國語簡稱「台桃」機場，更係台語中嘅「殺頭」。佢認為係浪費公帑，指責民航局長張國政「用老總統個名命名有乜嘢唔啱？你於心何忍、忘恩負義、莫名其妙」。李敖話，要改嘅話唔可以淨係改機場名，應該快啲宣布台獨，咁至係將外來政權完全打碎。要改嘅話，應該連「國名」都改埋，快啲宣布「台獨」，咁至係有本領。\n以前，由於中共當局同蔣氏之間嘅對立情節，喺中國大陸包括媒體報導在內，絕對避免提及蔣中正個名字，而普遍以桃園國際機場嘅方式稱呼。所以，大陸人民一直都唔知台北有個中正機場。一般對於台灣去中國化嘅新聞，中國大陸媒體都會重點報道。對於呢件事，當時大陸媒體都有報道。因為有自相矛盾之嫌，所以報道篇幅唔多。\n簡介.\n1979年2月26號首度啟用（第一航廈），係當時亞洲最現代化嘅幾個國際機場之一，亦係中華民國嘅國家航空公司（Flag Carrier）－－中華航空嘅新主機場。1991年長榮航空成立後，都以該機場為主場，由於兩家公司嘅機隊數量持續擴張同台灣工商業嘅熱絡成長帶來大量旅客進出，原有機坪同航廈設施已經唔夠用，因此喺2000年7月29號第二航廈正式啟用，第三航廈目前重規劃緊。\n目前機場設施嘅配置係，第一航廈主要係由中華航空同佢代為操作嘅外國航空公司使用，非華航或長榮合作伙伴都喺第一航廈，而第二航廈就係由長榮航空同佢代為操作嘅外國航空公司使用，二航廈北候機長廊（D區）完成後華航嘅部分航線都進駐第二航廈。兩航廈之間有人行空橋同循環接駁巴士轉運旅客，而免費嘅Skytrain自動電車系統已於2003年1月18號起正式啟用。\n目前起緊嘅中正機場捷運，預計2011年部分通車，2012年全線完工通車，屆時機場捷運全線完工通車後，除普通車從台北到中壢、每站都停，全程大概要68分鐘外，直達車從台北到機場，全程只要35分鐘。配合機場捷運線嘅完工，喺台北車站重會提供直掛行李服務，出境旅客可直接喺台北車站辦理報到托運行李，唔使一路拖行李到機場。\n2006年1月16號起，該機場嘅外勞服務站啟用，提供以該機場出入台灣嘅外籍勞工入境指引或出境時最後申訴機會。喺第一、第二航廈嘅入境大廳同第一航廈出境大廳都設有服務站。入境大廳嘅服務站提供接機同報到功能，出境大廳嘅服務站提供越文、泰文、印尼文同英文四國語言電話專線作為申訴管道，減少唔願登機、不當遣返等情形。\n基本資料.\n跑道.\n該機場共有二條跑道，包括被稱為北跑道嘅05L-23R跑道，以及被稱為南跑道嘅05R-23L跑道。\n航站大樓.\n&lt;/table&gt;\n起降航空公司.\n第一航廈.\n年旅客量：1500萬，登機門18個\n第二航廈.\n年旅客量：1700萬，登機門20個"}
{"id": "9529", "revid": "14", "url": "https://zh-yue.wikipedia.org/wiki?curid=9529", "title": "中正国际机场", "text": ""}
{"id": "9530", "revid": "14", "url": "https://zh-yue.wikipedia.org/wiki?curid=9530", "title": "中正國際機場", "text": ""}
{"id": "9531", "revid": "14", "url": "https://zh-yue.wikipedia.org/wiki?curid=9531", "title": "中正機場", "text": ""}
{"id": "9534", "revid": "237442", "url": "https://zh-yue.wikipedia.org/wiki?curid=9534", "title": "同性戀", "text": "同性戀又叫做同性向，係指對相同性別嘅人產生性吸引或愛慕嘅一種性取向。而有呢種性傾向嘅人，叫做同性戀者。同性戀有時亦可以用來描述同性性行為，即係指同性成員間發生嘅性行為，而唔理參與者嘅性取向係點。同佢相對嘅有異性戀、雙性向、無性向。\n同性戀作為人類文明嘅一個組成部分，有悠久嘅歷史。但係直到19世紀嘅現代，呢種同性社會成員之間嘅行為同關係先至被認為係一種穩定嘅性取向。1869年，Karl-Maria Kertbeny喺一份反對普魯士反㚻姦法小冊子上面首先創造咗「Homosexual」一詞。1886年Richard Freiherr von Krafft-Ebing開始喺佢出版嘅書《性精神病態》（\"Psychopathia Sexualis\"）入邊用呢個詞。從Krafft-Ebing開始，同性戀開始變成一個研究同辯論嘅題目。但係有一種觀點就認為，同性戀作為一種現代概念，喺唔同時代有唔同嘅含義，係無辦法直接一一對應為現代嘅「同性戀」嘅。譬如古羅馬嘅「愛者」同「被愛者」嘅關係同現代嘅「同性戀」可能係唔同嘅。\n同性戀曾經被病理學認為係有得醫嘅，但現代就將佢放喺生物學、心理學、政治學、基因學、歷史學同埋性行為以及性認同嘅多元文化呢個更大範圍上來研究。\n詞源學.\n歐洲.\n單詞「Homosexual」（同性戀）來自希臘文嘅前綴「\"homo-\"」（相同嘅）同埋詞根「\"sex-\"」（性）。最早喺出版物用呢個單詞嘅係Karl-Maria Kertbeny。19世紀末，德意志帝國頒佈新憲法，當中嘅143條（之前為175條）規定對發生男性同性性行為嘅人判監一到四年。Karl Maria Kertbeny以匿名寫文批評並抵制呢部法令，並首次創出單詞「Homosexuality」，用來替代當時廣泛使用嘅帶有貶義色彩嘅「Pederast」（有譯作「㚻姦者」）一詞。之後，Richard Freiherr von Krafft-Ebing響佢1886年寫嘅一本書《性精神病態》，進一步討論同埋用呢個單詞。而19世紀嘅精神學通過根據個人性格來分類嘅傳統，亦都令「同性戀」呢個概念不斷被豐富並最終發展出「性取向」呢個概念。喺今日，西方好多語言都有從「Homosexual」衍生出來嘅單詞。而響英文當中，由於「Homosexuality」呢個單詞根源於精神病學，並且係非常正規嘅表達，所以好多同志都唔接受被叫做「Homosexuals」，而更鍾意用另外一個已經廣泛使用嘅單詞「Gay」。而呢個單詞，亦係粵語指稱同性戀嘅一個詞源。\n「Gay」本身係一個隱諱語，原來嘅意思係「感覺快樂嘅」，「令人高興嘅」。19世紀，妓女開始被戲稱為「Gay women」，與此同時社會上將嗰啲游手好閑嘅花花公子稱為「Gay」。20世紀初，美國嘅部分同性戀者開始用「Gay」呢個詞作為自己自身嘅標簽，以區別響病理同臨床上被廣泛使用嘅單詞「Homosexual」。到咗20世紀60、70年代，美國同性戀團體強烈要求各個媒體喺報道同播放涉及同性戀消息嘅時候用「Gay」替代「Homosexual」。作為回應，「Gay」呢個單詞先至開始逐漸被媒體接受同使用。但實際上，呢個係一個好漫長嘅過程。譬如一直到1989年，美國主流媒體之一嘅《紐約時報》先至最終接受Gay呢個詞。\n響西方，而家一般用「Lesbian」來稱呼女同性戀者。呢個單詞源於古希臘一個小島嘅名「Lesbos」。呢個小島位於愛琴海、土耳其西北部沿岸附近，多石山，係伊奧利亞人嘅一個重要居住地。公元前7世紀，Lesbos島以抒情詩人聞名，響呢啲詩人當中，最出名嘅係女同性戀詩人薩福（Sappho）。「Lesbian」本來係指居住喺呢個島上邊嘅人，但係響薩福以後，「Lesbian」呢個詞有咗新嘅注解。19世紀末，醫學界開始用「Lesbian」去指同薩福有同樣性取向嘅女性。由嗰陣時開始，「Lesbian」開始包含女性同性戀嘅含義，開始被廣泛應用。\n中華.\n古.\n漢字古文獻之中，似乎無直接指「同性戀」嘅用語，往往只見隱晦表達。\n形容男嘅，有：\n講女嘅，有：\n重有啲帶地理特色嘅用詞，譬如：\n今.\n響現代中文口語入邊，經常用「同志」來稱呼同性戀者（但係喺正式場合下，呢個詞嘅原意唔變）。另外重有粵語從英文單詞「Gay」吸收嘅稱謂「基」、「基佬」，但係呢個詞通常有唔好嘅意思。中國大陸照住「gay」同「基佬」，創造出「給」、「給佬」嘅稱謂，主要流行於新浪微博等後生仔聚集嘅網絡平台。帶有貶損意義嘅單詞重有譬如「玻璃」、「兔子」等。喺一啲地區嘅方言入邊，重會將男同性戀者叫做「飄飄」。另外，因為李安嘅電影《斷背山》奪得奧斯卡後，「斷背」亦開始用來稱呼同性戀者。香港亦有人喺互聯網上面用「hehe」［兩個英詞「he」（男性「渠」嘅意思）疊埋］指男性同戀。而隨著網絡同埋同性戀酒吧嘅出現，更多嘅中文詞彙喺同性戀社區出現。呢啲詞彙通常係非同性戀社區嘅人唔知嘅。譬如喺台灣，Motss（Member Of The Same Sex）通常使用響BBS上邊。\n喺女同志當中，「頂」或者「T」係指特質傾向於陽剛，或鍾意作男性化/中性化裝扮者（「T」來自英文嘅 Tomboy，但「Tomboy」嘅本義並冇同性戀嘅意思）；「底」或者「P」指裝扮、行為、氣質陰柔嘅女同志（又稱為婆）。台灣女同志文化中嘅T／P之分，相當於西方嘅Butch／Femme。「婆」呢個詞在最早是相對於T而來，指「T嘅老婆」。但近年來，婆嘅主體性已經逐漸浮現，用以泛指氣質較陰柔者。Uncle指年長嘅人；呢個詞起源於1960年代，係女同志用來對長輩嘅尊稱。喺中文入邊就稱呼「哥」，例如「張哥」、「金哥」。至於「拉子」、「拉拉」或「蕾絲邊」指女同性戀者（由 Lesbian 諧音而來），最早出現喺台灣作家邱妙津嘅女同志小說《鱷魚手記》入邊，於1990年代開始喺台灣流行。\n而男同志亦有一套名詞同埋用語。例如台灣同志文化術語裏面比較普遍嘅用語係「C貨」，係由英語「Sissy」同埋「Nancy」衍生出來，指氣質陰柔嘅男同志。Macho Queen（金剛芭比）指外貌非常陽剛，身型健壯，但隱約有陰柔特質或動作同埋諗法嘅男同志。另外，類似女同性戀者嘅「T」同「P」，台灣男同戀者一般亦分為「哥」（普通亦稱為「葛格」）、「弟」（亦稱為「底迪」）兩種角色。但兩者主要嘅差別並唔係女性化或男性化嘅程度，而是保護及依賴兩種概念。但一般嚟講，個區分係唔明顯兼且無確實定義嘅。\n社會.\n社會對待同性戀嘅態度隨住時間同地點嘅唔同而有好大分別，從鼓勵社會中嘅所有男性成員發生同性關係到認為同性行為為罪惡；從喺法律上嚴厲對待同性戀者，甚至判處死刑，到給予同性戀者完全平等嘅地位。\n好多國家都唔阻止成人之間自願嘅同性性行為。有一啲地方更進一步承認同性伴侶間嘅權利等。而有啲國家或地區就會嚴格限制呢種權力，包括對發生呢類行為嘅人處以極刑，好似伊朗或尼日利亞部分地區呢啲穆斯林原教旨主義地區。\n出櫃.\n「出櫃」一詞係來自英文單詞\"Coming out\"。呢個術語用來表示一位同性戀者正式向外界公開自己嘅同性戀性取向。通常來講，出櫃會分為三個階段。第一個階段就係「認識自己」，以及對同性關係嘅認同。通常呢個過程叫做「自我出櫃」。第二個階段就係指同性戀者決定向其他人，譬如屋企人、朋友、同事或同學等。呢個階段最早可能喺11歲嘅時候就會發生，但亦有人到咗40歲或之後先至會意識到。第三個階段通常係指以同志身份公開生活。喺當今嘅美國，好多人會係高中或者大學嘅時候出櫃。但係喺呢個年紀，由於佢哋對其他人嘅唔信任，特別佢哋喺嘅性取向並無得到社會嘅接受，通常會連佢哋嘅父母都唔知情。\n藝術同文學.\n同性之間嘅愛情通過文學同藝術得以保留。喺西方文化中，男同性戀嘅印記可以追溯到藝術嘅根基，遠達古希臘文明。荷馬嘅《伊利亞特》被認為係以表達兩個男人之間嘅愛情為主旨。帕拉圖嘅Symposium亦都令讀者有呢方面嘅聯想，喺某啲地方甚至表現出男同性戀間嘅愛情優越過異性戀嘅愛情。歐洲同性之間嘅戀愛傳統一直持續到米高安哲羅同埋達芬奇時代。從文藝復興開始，男女同性之間嘅愛情喺西方嘅視覺藝術當中仍然係一個常見嘅主題。\n喺伊斯蘭文化中，表現同性愛情嘅作家有Abu Nuwas同Omar Khayyam。而被稱為「世界上第一部真正嘅小說」嘅日本名作《源氏物語》亦有呢方面嘅記述。喺當代嘅日本，一種被稱為㚻嘅次文化動畫主要集中描繪男同性戀者。而通常呢啲漫畫嘅作家係女性，呢一點同西方嘅情況唔一樣。\n響20世紀，Noel Coward同埋David Bowie將同性愛情帶入西方流行音樂入邊。亦係到咗呢個時候，女同性戀愛情文學先至從古希臘詩人Sappho之後嘅沉默時期，通過歌手、作曲家同埋詩人開始再度形成規模。\n響1990年代，好多美國電視喜劇開始出現同志角色。1997年，Ellen DeGeneres響情景喜劇Ellen中扮演女同志出櫃嘅嗰集係美國曾轟動一時，並帶來呢部喜劇片嘅最高收視率。但係之後收視率就不斷降低，並最後取消。但係好快，響1998年至2005年期間，另外一部喺NBC電視台播出嘅《威廉同格雷斯》變成一部描寫男同性戀者日常生活最成功嘅一部情景喜劇。\n戲劇作家創作咗好多膾炙人口嘅同性愛情劇，比如田納西·威廉斯嘅Cat on a Hot Tin Roof同Tony Kushner嘅Angles In America。同性戀主題亦頻繁出現喺百老匯嘅音樂劇中，比如A Chorus Line同埋Rent。2005年，華人導演李安嘅斷背山獲得國際認可。而呢部電影嘅成功，被認為係美國同志權利運動嘅一個里程碑。\n暴力.\n喺美國，根據美國聯邦調查局嘅報告顯示，2004年度喺差館備案嘅仇恨案件中，有15.6%係針對性取向方面嘅。而當中有61%嘅個案係針對男同性戀者。1998年，一位同性戀學生Mattew Shepard被仇殺嘅案件係美國最著名嘅案件之一。\n而家，重有一啲國家對發生同性性行為嘅人判處死刑，比如伊朗、毛里塔尼亞、尼日利亞、巴基斯坦、沙特阿拉伯、阿聯酋同埋也門。歷史上亦有一啲國家判處同性戀死刑，包括Constantine時期嘅羅馬帝國、納粹德國同埋塔利班時期嘅阿富汗（1996年至2001年）。\n人類學.\n研究同性戀社會結構嘅研究人員調查咗唔同時期唔同社會唔同嘅同性關係以及呢啲關係嘅模式同埋區別。佢哋將呢啲社會歷史學嘅變化分為三個唔同嘅類別：\n人口分佈.\n要研究同性戀響人口嘅分佈係一件困難嘅事情，因為缺乏可信賴嘅數據：\n目前一啲關於同性戀所佔人口比例嘅研究根據唔同嘅估計會有唔同嘅結果，而根據著名心理學家佛洛伊德嘅講法，每個人或多或少亦有同性愛嘅傾向。所以，同性戀所佔嘅真正人口比例，到目前為止並無真正嘅答案；有啲鼓吹異性戀嘅人士認為呢個比例大概係介乎1%到4%，但係另一位性愛專家金賽就喺《金賽報告》指出，美國有37%嘅男性曾經喺同另一位男性嘅接觸中達到不同程度嘅快感；而喺另一個研究入邊，美國國家意見調查中心報告話淨得大約0.7%嘅美國男性認為佢哋係絕對嘅同性戀者（睇注腳1）。好多喺美國同歐洲進行嘅隨機調查趨向於認為喺過去有過同性性行為經驗嘅人嘅人數佔8%左右，而淨得同性性行為經驗嘅人只佔2%左右。\n金賽以後，大量大規模嘅跨文化調查始終顯示人群中嘅同性戀比例少於金賽所宣稱嘅，呢啲調查涵蓋隨機抽取嘅上萬個對象。但係，不同嘅報告都會因為測試者嘅隱瞞而產生偏差。而不同嘅差異廣大嘅資料通常被人引用，譬如：\n通常來說，反同性戀者引用嘅資料通常顯示同性戀嘅比例係1%，而由同性戀活躍分子引用嘅資料就將近10%。\n動物界嘅同性戀現象.\n同性性行為的確喺動物王國中發現，特別係社交嘅物種。尤其係海鳥、哺乳動物、馬騮同人科。同性性行為已經喺大概1500種動物身上發現，而其中嘅500種已經良好㩒記錄咗落嚟。佐治城大學（Georgetown University）教授Janet Mann特別噉理論化咗動物同性戀現象，至少喺海豚中，同性性行為係進化嘅好處，可以最小化種內嘅侵略，尤其喺雄性中。\n法律.\n而家，響有啲文化入邊，同性戀仍然被視為「非自然」同埋非法嘅。響一啲穆斯林（例如伊朗）同埋非洲國家，同性戀甚至係會被判處死刑。譬如最近一單被廣泛報道嘅案件，兩名青少年，Mahmoud Asgari同埋Ayaz Marhoni由於被人發現響度進行同性性行為，而響2005年被絞死。\n婚姻同民事結合.\n目前全球一共有30個國家認可同性婚姻。荷蘭響2001年首先合法化同性婚姻，成為全球第一。而家響比利時、加拿大、南非、西班牙同埋美國嘅麻薩諸塞州，同性婚姻都得到政府承認。以色列嘅最高法院裁定該國認可響其他國家嘅同性婚姻，但係同性婚姻響當地仍然係非法嘅。\n而其他國家，包括歐盟嘅大部分國家，就立法允許民事結合。呢種關係畀同性戀伴侶同其他異性戀夫婦相似嘅法律權利，包括繼承同埋移民。好多斯堪的納維亞國家（丹麥、挪威、瑞典、冰島、芬蘭除咗法羅群島）都通過咗民事結合法律。而響美國，承認民事結合或者家庭伴侶關係並提供幾乎所有婚姻權利嘅州有加州（2000年）、佛蒙特州（2000年）、康涅狄格州（2005年）同埋新澤西州（2006年）。承認民事結合或者家庭伴侶關係並提供部分婚姻權利嘅州有夏威夷（1996年）、緬因州（1999年）、俄勒岡州（2007年）、華盛頓州（2007年）以及哥倫比亞特區（2001年）。\n宗教.\n基督教立場.\n基督教普遍反對同性戀行為，對有關同性戀睇法嘅最重要聖經依據係《羅馬書》1:24-27。經文咁講：「所以　神任憑他們，逞著心裡的情慾行污穢的事，以致彼此玷辱自己的身體。他們將　神的真實變為虛謊，去敬拜事奉受造之物，不敬奉那造物的主，主乃是可稱頌的，直到永遠。阿們。因此　神任憑他們放縱可羞恥的情慾，他們的女人，把順性的用處，變為逆性的用處。男人也是如此，棄了女人順性的用處，慾火攻心，彼此貪戀，男和男行可羞恥的事，就在自己身上受這妄為當得的報應。」 《羅馬書》1:20說明神創世嘅秩序係明明可知嘅，男女先至係必然嘅配對（亦參考《創世記》2:18-24）。 基督教人士認為有同性戀行為嘅人往往係俾情慾所支配咗，做神唔鍾意嘅事。新舊約聖經亦都一貫視同性戀行為為罪，引用嘅聖經經文係《利未記》18:22及20:13），認為同性戀行為本質係違反神創造嘅秩序，違反自然同人性。基督教人士認為人如果只有同性戀傾向，而冇行為，咁個傾向對人只係一種試探、一種困惑，都唔算係罪。當然有同性戀傾向或行為嘅人仍然可以依靠神嘅恩典改變佢哋嘅性傾向。即使於一段好長嘅日子都改變唔倒，只要認罪悔改就冇問題；正如「貪心」係一種罪，信徒信主認罪悔改後可能仍然會喺一段相當長嘅時間入面改變唔倒貪心嘅行為，但仍然可以得到赦免，唔使因為「貪心係天生傾向」而將「同性戀行為有罪」改定成「同性戀行為冇罪」。\n基督教中都有支持同性戀者嘅釋經者，佢哋認為《羅馬書》1:24-27保羅所指嘅係嗰個時代流行嘅豢養孌童，即係男人對小童嘅㚻姦，而唔係成人之間同意下嘅同性戀行為。戀童係羞恥嘅行為，因為咁樣係權力唔平衡嘅行為，連現今同性戀者都反對。基督教中反對同性戀行為嘅人對呢個講法嘅反駁係：保羅已經講明反對同性戀嘅原因係違反神創造人嘅原意，理據並非權力唔平衡。另外，唔少早期希臘羅馬嘅文獻顯示當時社會都同樣反對成年人之間嘅同性戀行為。基督教中支持同性戀行為嘅人再反駁嘅理據係：保羅喺呢道定罪嘅，係指嗰啲明明本身係異性戀傾向，但係又做出同性戀行為嘅人，因為咁係違反本性（性傾向）。基督教中反對同性戀行為嘅人再反駁嘅理據係：如果咁講都通嘅話，其他聖經反對嘅性行為又係咪可以按同樣邏輯推理，自認有嗰啲特殊性傾向而合理化呢？保羅指嗰啲人「慾火攻心、彼此貪戀」，其實就係指雙方俾對方吸引，雙方同意之下，俾情慾牽引而做嘅同性性行為，咁就係保羅同樣反對嘅。其實保羅所指係違反上帝創造「性」嘅目的（v.20），而唔係指違反個人本身嘅性傾向。\n總體講，雖然聖經視同性戀行為為罪，但係聖經亦話基督係愛每一位嘅，包括每一位同性戀者，甚至喺每一位重係罪人嗰陣時就為人而死。（《羅馬書》5:8）成為信徒愛心嘅榜樣，按住真理愛世上每個人。\n歷史.\n歷史上嘅同性戀文化.\n通常認為同性性關係喺古希臘係好普遍，但係K.J.多佛（Kenneth Dover）話，咁樣嘅關係同男女間嘅婚姻關係並存，而係發生喺之前定係一齊，一個成年男人會有一個未成年男人同伴，佢會成為「愛者」（\"erastes\"），而較後生嘅成為「被愛者」（\"eromenos\"），喺呢種關係入面，被愛者覺得渴望被認為係唔適宜嘅，因為佢重未有男子氣概，受到欲望同尊敬嘅驅使，愛者會無私咁奉獻嗮所有被愛者要求嘅用於繁榮社會嘅教育。\n一個成日拗嘅焦點係喺現代社會以前嘅同性戀唔同而家嘅同性戀，批評者拗，雖然唔同時代嘅同性戀者有唔同嘅特徵（同異性戀者），但係潛藏嘅欲望機制一直存在，佢唔係現代社會嘅產物，同時，儘管同性戀嘅表現方式同社會結構緊密相連，但佢嘅特質就總是穩定嘅、持久嘅。"}
{"id": "9535", "revid": "1420023", "url": "https://zh-yue.wikipedia.org/wiki?curid=9535", "title": "雙性向", "text": "雙性向又叫做雙性戀，係一種性取向或者性指向。具有兩種性取向嘅人對社會中嘅男性同埋女性同時產生性慾或愛慕。具有呢種性取向嘅人叫做雙性向者。雙性向者同其他性取向嘅人有時會比較難區分。"}
{"id": "9536", "revid": "1710061", "url": "https://zh-yue.wikipedia.org/wiki?curid=9536", "title": "拍拖", "text": "拍拖（），係指一男一女嘅單獨約會，目的一般係培養愛情、鞏固感情、選擇配偶。\n拍拖原本係講中國廣州珠江上面嘅艇仔，當時啲木船唔夠大力；汽船又食水深、去唔到淺灘，所以汽船同木船要拍埋拖住嚟行，互相幫助先可以運到貨，後用來比喻男女拍住行或坐嘅親密。拍拖嘅對象叫「拖友」。"}
{"id": "9537", "revid": "126440", "url": "https://zh-yue.wikipedia.org/wiki?curid=9537", "title": "談戀愛", "text": ""}
{"id": "9538", "revid": "174752", "url": "https://zh-yue.wikipedia.org/wiki?curid=9538", "title": "劍龍", "text": "劍龍係一種全身都有厚甲嘅恐龍，生活響侏羅紀末期，大約響今日北美洲嘅地方。劍龍係一種好易認嘅恐龍，成條背脊有一排板甲，而條尾就有刺。劍龍學名叫Stegosaurus (萬國音標 )，來自希臘文stegos-(στέγος-)同埋-sauros(-σαῦρος)，意思就係屋頂-蜥蜴。劍龍就背脊板甲就好似劍向外咁，所以就叫劍龍。\n劍龍個頭好細，個腦亦都好細，所以估計佢比當時當道嘅恐龍蠢。厚龍係同尾刺都係防衛用途。"}
{"id": "9541", "revid": "43018", "url": "https://zh-yue.wikipedia.org/wiki?curid=9541", "title": "遺囑", "text": "遺囑，舊時叫囑書，係一份法律上承認個人（立遺囑人）分配同埋處理財產權嘅文件，遺囑響立囑人死咗之後先至生效。\n合法嘅遺囑.\n香港遺囑條例 (Will Ordinance) 規定，遺囑須符合以下嘅規定，否則冇效:"}
{"id": "9544", "revid": "131799", "url": "https://zh-yue.wikipedia.org/wiki?curid=9544", "title": "壽臣山", "text": "壽臣山係香港嘅香港島南面一個山仔。個山響黃竹坑同深水灣之間。呢個山周圍係香港其中一個高尚住宅區。呢個山北面係黃竹坑谷，個谷以前有條香港村（又叫香港圍）。而壽臣山呢個名來自香港開埠名人周壽臣，佢就係響呢條村嘅村民。"}
{"id": "9545", "revid": "14", "url": "https://zh-yue.wikipedia.org/wiki?curid=9545", "title": "遺言", "text": "遺言，人臨死前所講低嘅說話。遺言無需係死之前最後一句說話，而係死者想講俾嘅對象（如後人）聽嘅說話。例如一啲未完成嘅心願、教悔嘅話、遺物響邊、遺產點分等等等等。遺言係冇法律效力，立遺囑先計。"}
{"id": "9546", "revid": "14", "url": "https://zh-yue.wikipedia.org/wiki?curid=9546", "title": "黃竹坑谷", "text": ""}
{"id": "9547", "revid": "70546", "url": "https://zh-yue.wikipedia.org/wiki?curid=9547", "title": "遺書", "text": "遺書，人臨死前所寫低嘅文字。遺書唔一定係書信嘅形式，可以係一到幾句嘅句子。遺書，唔同遺囑，係冇法律效力嘅。\n遺書可以係準備自殺嘅人寫嘅，內容一般會係尋死嘅原因，多謝親人，照顧阿邊個邊個嘅心願等等。亦可以係身患重病、彌留之際嘅人嘅書信，內容一般會係一啲未完成嘅心願、教悔嘅話、遺物響邊點處理、照顧阿邊個邊個嘅心願等等。"}
{"id": "9549", "revid": "198212", "url": "https://zh-yue.wikipedia.org/wiki?curid=9549", "title": "江戶時代", "text": "江戶時代（日語：）係日本一個時代，佢嘅年份喺1603年到1868年為止，當德川家康成為咗征夷大將軍同埋成立江戶幕府之後，咁就開始咗。由於江戶時代早期開始實行鎖國政策，只批准明朝（同後來嘅清朝）同埋荷蘭嘅商船到日本貿易，形成更獨特嘅日本文化。此外，實行咗嚴格嘅武士制度，令到幕府自1636年嘅島原之亂後，直到幕府為止，冇發生過大規模嘅暴動。\n政治.\n雖然喺關原之戰大大削弱豐臣家實力，但係仍然重未減少家康對豐臣秀賴嘅戒心，終於喺1615年大阪之陣中消滅咗豐臣家，此後為免出現武士之間嘅互相攻擊，下令進行一國一城令以及參勤交代加緊對地方大名嘅監督。德川幕府設立咗譜代大名同埋外樣大名，此外重有長期留喺江戶城嘅武士集團旗本，成為咗幕府統治全國嘅基礎。\n經濟.\n幕府為咗方便自己統治，開始實行嚴格嘅階級制度。佢哋特別重視農民，重唔鼓勵啲日本人從事商業活動。"}
{"id": "9550", "revid": "70546", "url": "https://zh-yue.wikipedia.org/wiki?curid=9550", "title": "安土桃山時代", "text": "安土桃山時代（日文：）係日本一個時代，指織田信長同豐臣秀吉所統治嘅時代，時間為1573年至1603年。以織田信長嘅安土城同埋豐臣秀吉嘅桃山城（伏見城嘅別稱）命名。呢個時代除咗係指戰國時代嘅後半部，而且代表咗歐洲文化傳入日本所帶嚟嘅影響，例如喺茶道同埋藝術上帶嚟唔少影響。"}
{"id": "9551", "revid": "1582305", "url": "https://zh-yue.wikipedia.org/wiki?curid=9551", "title": "戰國時代 (日本)", "text": "日本嘅戰國時代（日語：）係指大概喺15世紀末去到17世紀初嘅日本，但係呢個時間唔係正式為史實，期間室町時代、安土桃山時代同埋江戶時代都係戰國時代嘅範圍。戰國時代呢個名係武田信玄起嘅，到今時今日，戰國時代嘅影響力都唔細。\n概念.\n一般係指1467年嘅應仁之亂開始，由於兩派大名細川勝元同山名宗全對立，兩派對峙咗幾年，雖然無分勝負，但係幕府嘅威信力下降，此後嘅明應政變開始咗下剋上嘅風氣，武士派系開始抬頭，取代守護大名成為大名。\n至於終結，有幾個講法，第一係1573年，即係織田信長將足利義昭放逐以後。第二為1590年，當豐臣秀吉完成咗小田原征伐之後。第三係1615年，德川家康喺大阪夏之陣中將豐臣家完全滅亡。\n有力大名.\n呢啲都係有實力統一天下嘅大名，呢度將會以地方區劃："}
{"id": "9552", "revid": "527", "url": "https://zh-yue.wikipedia.org/wiki?curid=9552", "title": "丘健威", "text": ""}
{"id": "9553", "revid": "1306748", "url": "https://zh-yue.wikipedia.org/wiki?curid=9553", "title": "9月27號", "text": ""}
{"id": "9555", "revid": "14", "url": "https://zh-yue.wikipedia.org/wiki?curid=9555", "title": "1931年死", "text": ""}
{"id": "9556", "revid": "542", "url": "https://zh-yue.wikipedia.org/wiki?curid=9556", "title": "香咗", "text": ""}
{"id": "9567", "revid": "198212", "url": "https://zh-yue.wikipedia.org/wiki?curid=9567", "title": "遺物", "text": "遺物，指死者生前用過嘅嘢。通常唔值錢，可能有紀念價值，而好值錢嘅遺物一般會係遺產一部份。"}
{"id": "9568", "revid": "26", "url": "https://zh-yue.wikipedia.org/wiki?curid=9568", "title": "痾蛋", "text": "痾蛋，通常係話母雞生蛋嘅動作，例如「隻雞擒晚痾蛋。」\n用喺講波嗰陣，就係話球員想接波，多數係地波，但俾個波穿過褲浪底（即係兩隻腳之間），咁就好似響球員屎忽有隻蛋跌咗出嚟咁，所以講波佬稱之為「痾蛋」。痾蛋較多嘅球員係龍門。好多時龍門想烏低身雙手接迎面而嚟嘅地波，但係因為場地濕滑、個波太快、走勢太畸怪或者彈咗一下地、場地質素問題、對面球員擾亂等因素而判斷錯誤，接唔住個波，發生意外。多數都係個波漏入龍門，因而失波。\n痾蛋嘅龍門通常會俾球迷笑死。譬如打拜仁慕尼黑嘅德國鋼門簡尼響03-04歐聯十六強首回合主場鬥皇家馬德里，接唔實羅拔圖卡路士個罰球，痾蛋而入。\n痾蛋係同射穿大細龍門有分別。痾蛋係一種失誤，而射穿大細龍門就係技術嘅表現。"}
{"id": "9569", "revid": "214935", "url": "https://zh-yue.wikipedia.org/wiki?curid=9569", "title": "2006年世界電信展", "text": "2006年世界電信展（）係國際電信聯盟（）舉辦嘅全球大型通信科技展覽，喺2006年12月4日至到12月8日期間喺香港亞洲國際博覽館舉行。\n世界電信展係全球電訊業最重要嘅活動，每三至四年舉辦一次。自從1971年第一次喺瑞士日內瓦舉辦以嚟，一直都未試過喺其他城市舉行，所以哩一次展覽可以講係國際電信聯盟破天荒地第一次喺日內瓦以外地方舉行嘅同類活動。\n中華人民共和國政府為咗大力支持哩一次展覽，決定停辦喺2006年所有中國國內同埋國外嘅通訊展，並且由中國郵電器材集團統籌中國大陸企業去香港參展。跟據香港政府估計，屆時全球各地嘅電訊業，包括部長級官員、買家、賣家，都會雲集展館，預計會吸引超過十萬名旅客去香港參觀，帶嚟超過12億港元嘅直接經濟收益。\n展覽詳情.\n活動分為展覽會同埋論壇兩個部分。喺展覽會，業界人士可以展示嶄新嘅設備、服務或者技術；而論壇就會為參加人士提供溝通途徑，畀佢哋可以就政策同規管、主要科技、商業應用系統同營商環境等等嘅重要事項進行討論。\n地面電視廣播節目.\n為咗配合哩一次展覽，主辦單位喺展覽之前邀請電視廣播有限公司（無綫電視）做主辦城市特別媒體夥伴。無綫電視將每日論壇嘅嘉賓講話輯錄成為電視節目《2006世界電信展》，並且喺展覽期間喺佢哋嘅翡翠台、明珠台同無線收費電視嘅新聞二台播出。國際電信聯盟亦都自己設立電視頻道，將會議同展覽內容，透過Now寬頻電視傳送去到部份裝有Now嘅酒店。\n播放時間（GMT+8）："}
{"id": "9591", "revid": "214787", "url": "https://zh-yue.wikipedia.org/wiki?curid=9591", "title": "哥打丁宜縣", "text": "哥打丁宜縣（馬來語：Daerah Kota Tinggi）係柔佛州八個州縣之一，喺馬來半島南部。新山縣向北隔住豐盛港縣，西隔住居鑾縣，西南隔住新山縣，東隔住南中國海。佢嘅首府係哥打丁宜。\n哥打丁宜縣係由哥打丁宜縣市政理事會（Majlis Daerah Kota Tinggi）管理。哥打丁宜縣嘅主要旅遊勝地有濱海遊樂場哋沙魯（Desaru），柔佛州嘅舊皇位同堡壘古柔佛（Johor Lama）同埋離哥打丁宜市鎮15公里嘅龍蹦（Lombong）瀑布。"}
{"id": "9600", "revid": "14", "url": "https://zh-yue.wikipedia.org/wiki?curid=9600", "title": "熔點", "text": "熔點，又叫凝固點，係物質由液態轉變為固態嘅溫度。響哩個溫度，液態同埋固態嘅物質會共同存在。反之，熔點，係物質由固態轉變為液態嘅溫度。凝固點同熔點係一樣。\n凝固點受雜質影響，一般，雜質越多，凝固點嘅溫度越低。純水嘅凝固點係 0ºC，加啲鹽，凝固嘅溫度就會低過零度。與沸點唔同，凝固點受壓力嘅影響好小。"}
{"id": "9601", "revid": "158703", "url": "https://zh-yue.wikipedia.org/wiki?curid=9601", "title": "烏魯哋南", "text": "烏魯哋南（Ulu Tiram）係馬來西亞柔佛州一個小鎮，喺新山縣新山市政理事會（Majlis Perbandaran Johor Bahru Tengah）嘅轄區之間。烏魯哋南連埋佢周圍嘅住宅區就係一個界域，叫做哋南河區域（Mukim Sungei Tiram）。\n可打丁宜路（Jalan Kota Tinggi），又叫做聯邦路號3，係市鎮主要同烏魯哋南隔住20公里嘅新山同埋地不佬，北隔住20公里嘅哥打丁宜連接喺一起嘅高速公路。可打丁宜路同埋向南嘅地不佬高速公路 (Lebuhraya Tebrau) 係同一條路。同時，哋南河路 (Jalan Sungei Tiram)，又叫做州路號8，同喺北部嘅聯邦路號94同其近烏魯哋南嘅哋南河村 (Kampong Sungei Tiram) 鏈接喺一起。呢條路有同可打丁宜路喺烏魯哋南小鎮共有一個鏈接點。由2004年開始建筑嘅士乃-哋沙鲁高速公路(Senai-Desaru Highway) 就啱啱割過哋南河村。呢個建筑工程又惹到住係漁夫哋南河村先住居民嘅生活。本地新聞又報道過烏魯哋南嘅一個村莊由馬來西亞獨立之後到依加哋某收到過用電供應定係供水。\n烏魯哋南呢個地區係唐人港主由19世紀喺港腳哋南河開發嚟種黑兒茶同埋黑胡椒粉。港主系統由1910年代被廢除之後，呢個地區就由唐人同埋印度人被用嚟種橡膠。由馬來西亞獨立之後，烏魯哋南又轉換種油棕櫚樹。2006年12月，烏魯哋南同柔佛州嘅其他地區由落咗幾日嘅大雨，就惹到柔佛州好多部分遭受大量嘅水災，包括烏魯哋南同埋佢周圍嘅地區。\n烏魯哋南有一間巴士轉彎站同埋德士集中處共用嘅中心。烏魯哋南小鎮自己係由幾排店屋同埋屋而組織起嚟嘅，小鎮其近有一個天主教嘅公墓。 烏魯哋南嘅主要場業區就係喺烈光镇場業區 (Taman Perindustrian Desa Cemerlang)。\n住宅區.\n呢哋住宅區哋係地不佬界域之間嘅住宅區，佢地用嘅郵政代碼係81800："}
{"id": "9602", "revid": "121010", "url": "https://zh-yue.wikipedia.org/wiki?curid=9602", "title": "海豹", "text": "海豹係對鰭足亞目種海豹科動物嘅統稱，係一類身體成紡錘體型、四肢特化成鰭狀嘅動物，海豹個頭圓頸短，又無外耳廓，因為佢哋嘅臉部生得好似貓從而得名海豹，以區別鰭足亞目其他兩個科（海獅科、海象科）嘅動物。佢哋高度適應海洋裏面嘅生活，多數時間喺海洋裏面活動，遍佈整個海域，以南極沿岸數量最多。\n常見嘅海豹有：斑海豹、豎琴海豹、冠海豹等等。香港海洋公園現時養咗兩種海豹：灰海豹同斑海豹。\n食物同生態地位.\n海豹係海洋哺乳動物，主要食魚，但要視乎品種而定。例如食蟹海豹主要食蝦，豹斑海豹反而係兇猛嘅捕獵者，會捕獵企鵝，甚至其他海豹。而住喺北極嘅海豹，亦係北極熊、殺人鯨同人類嘅獵物。\n分類.\n海豹科 Phocidae"}
{"id": "9604", "revid": "30322", "url": "https://zh-yue.wikipedia.org/wiki?curid=9604", "title": "阿Q精神", "text": ""}
{"id": "9605", "revid": "30323", "url": "https://zh-yue.wikipedia.org/wiki?curid=9605", "title": "阿Q", "text": ""}
{"id": "9606", "revid": "14", "url": "https://zh-yue.wikipedia.org/wiki?curid=9606", "title": "霍官泰", "text": ""}
{"id": "9609", "revid": "198513", "url": "https://zh-yue.wikipedia.org/wiki?curid=9609", "title": "東", "text": "東（），或者叫東方，係指南同北中間嘅方向，同西相反。而正東係正南同正北正中間嘅方位，正東同正南或正北垂直，符號E，來自英文East。用真方位角表示，係090度，符號090°，用羅經方位角，係N90°E或者S90°E。\n東相反方向係西。正東相反就係正西。\n家下嘅地圖，東便通響右邊。\n引伸.\n東方，可指方向，亦指亞洲嘅國家地方。\n太陽響東方升起（事實上太陽甚少響正東方升起）。\n中國風口號：「東方，太陽，神采飛揚。」\n「東」亦係廣東麻雀一種牌嘅名。\n做東，或者東道主，指請客嗰個人，暗示畀錢嗰個。"}
{"id": "9610", "revid": "259", "url": "https://zh-yue.wikipedia.org/wiki?curid=9610", "title": "哺乳動物", "text": "哺乳動物（）係脊椎動物亞門下嘅一個綱，學名叫哺乳綱（Mammalia，嚟自拉丁文「mamma」，意思係「乳房」）。除咗 6 種最原始嘅哺乳動物之外冚唪唥嘅哺乳動物都係直接生仔（即係胎生）嘅。而家全世界估計有4000 種左右嘅哺乳動物，而人類係進化其中嘅一個分支。\n進化史.\n最早嘅哺乳動物化石係喺中國發現嘅吳氏巨顱獸（\"Hadrocodium wui\"），佢生活喺 2 億年前嘅侏羅紀。從化石上睇，哺乳動物（尤其係早期嘅哺乳動物）同爬行動物之間非常重要嘅區別在於其牙齒。爬行動物嘅每顆牙齒都係同嘅，彼此無乜區別，而哺乳動物嘅牙齒按佢哋喺頜上嘅唔同位置分化成唔同嘅形態。此外爬行動物嘅牙齒會不斷更新，哺乳動物嘅牙齒除左乳牙外其他都唔再更新。喺動物界中就只有哺乳動物嘅中耳內有三塊骨頭。科學家認為係由爬行動物的兩塊附加顎骨進化而成嘅，亦成為哺乳動物聽覺靈敏嘅地方。\n到第三紀為止所有哺乳動物都好細隻。喺恐龍絕種之後哺乳動物先佔據咗好多生態位置。到咗第四紀哺乳動物先至成為陸地上佔支配地位嘅動物。嗰個時代嘅哺乳動物可以分為4種：\n多峰齒類響3千萬年前嘅漸新世（Oligocene）就已經絕種，而其他嘅3科就存活到而家。\n現有哺乳動物分類.\n全世界嘅哺乳動物之中（以物種嚟計），嚙齒目佔咗一半，而另外差唔多有4分之1係翼手目。當中，亦有好多動物位於動物界嘅頂級位置，例如長鼻目（象）就係現時陸地上最大嘅動物，而鯨目嘅藍鯨更係有史以來最大型嘅動物（比恐龍重要大）。\n亞洲嘅情況.\n亞洲區嘅哺乳動物非常豐富，單係中國就有成400幾種，佔咗全世界10%，聽講屬於有袋目嘅袋鼠亦都係原產中國。而台灣同香港現時並無發現原始嘅哺乳動物代表（例如鴨嘴獸同袋鼠），主要都以真獸亞綱（有胎盤動物）為主。\n現時香港記錄到大約有16種海洋哺乳動物，30種陸上哺乳動物同26種飛行哺乳動物，但由於對香港昔日生態所知甚少，所以昔日哺乳動物嘅物種名單可能會更多。而一些有跡可尋嘅哺乳動物：例如老虎，豹，亞洲豺犬，狐狸，大靈貓，甚至儒艮等，都因為頂唔順香港急速發展所以先後絕種。\n除咗老鼠同鼩鼱外，其餘哺乳動物都受到香港法例所保護。"}
{"id": "9611", "revid": "94251", "url": "https://zh-yue.wikipedia.org/wiki?curid=9611", "title": "骨灰罌", "text": "骨灰罌係用來載骨灰嘅罌。佢用石、陶瓷、金屬或者水晶造嘅。\n響港澳地區骨灰罌嘅設計比較簡單，皆因佢哋會好快放入骨灰龕裏面。其他地方嘅骨灰罌可以裝飾得好靚，因為佢哋會放骨灰罌響屋企。"}
{"id": "9612", "revid": "94251", "url": "https://zh-yue.wikipedia.org/wiki?curid=9612", "title": "冥鏹", "text": "冥鏹，係用嚟燒俾已經仙遊咗人喺陰間用嘅紙祭品。至於要用到藤織加紙手工嘅「用品」，一般稱為紙紮祭品。\n冥鏹一般係指可以喺冥府用嚟消費嘅紙錢、陰司紙、元寶、金銀衣紙、珠寶首飾，衫褲鞋襪……等；蠟蠋同壇香本來唔屬於冥鏹，但因為通常一齊拜祭用，所以普遍都當咗佢係冥鏹一類。\n傳統落嚟，冥鏹同埋紙紮祭品都係要經過燃燒先至可以送到俾先人駛用，通常會放喺稱為化寶爐嘅器皿或者大型嘅化寶鐵櫃裡面燒，燒嘅時候口中仲要叫住先人嘅名、或者名號（平時叫開嘅稱呼），等佢喺陰間知道有親朋由陽間送嘢俾佢。至於其中嘅「交收過程」及先人點樣喺陰間駛用…等，就要參考一啲相關宗教嘅文獻或者識得哩門學問嘅專家嘞。\n一般嘅香燭用品店（俗稱紙紮舖）可以買得到冥鏹，一般嘅價錢亦都唔係太貴；如果唔知邊啲打邊啲，通常買嘅地方都會有人教埋，有啲仲會教埋燒冥鏹時嘅禮儀手續。"}
{"id": "9613", "revid": "70546", "url": "https://zh-yue.wikipedia.org/wiki?curid=9613", "title": "紙紮祭品", "text": "紙紮祭品，係用嚟燒畀已經仙遊咗嘅人去陰間用嘅紙祭品。陰間用嘅陰司紙金銀衣紙以及壽衣……等，統稱做冥鏹。\n紙紮祭品通常係要用到藤枝，將佢紮成物品嘅外殼形狀，然後用唔同需要而剪裁出嚟嘅油紙，填舖喺藤枝與藤枝之間，等佢喺外觀上望落去同實際物品相似。因為藤枝可以任意扭曲，可以隨意造型，所以紙紮祭品嘅種類可謂包羅萬有，好似有可以畀先人用嘅紙紮大屋、傭人……等等；隨住時代嘅進步同埋娛樂嘅「需要」，甚至係有晒144隻紙造嘅麻雀牌、天九、唔同型號嘅手提電話、遊戲機、手提電腦……等，重可以訂造汽車、遊船、飛機、電視、音響器材呢啲大型少少嘅紙紮祭品畀先人用。香港已故著名歌影藝人梅艷芳出殯嘅時候，佢班徒弟更特登訂造咗一個紙紮嘅大舞台，足足有成張乒乓波檯咁大，等佢哋嘅師父可以喺另一世界都可以開吓演唱會，過吓表演癮。又例如馬壇名宿董驃過身，親友特登訂造一個馬場畀佢繼續策馬揚鞭。\n紙紮祭品亦都係要通過燃燒先至可以傳到先人手上。（參考冥鏹）\n因為唔同祭品嘅製造過程都唔同，有好多紙紮祭品重要用到好高手工去整，所以價錢亦都有所唔同；當然越係大型同複雜嘅紙紮祭品，佢嘅價錢一定會更加高。\n小型嘅紙紮品可以喺一般嘅香燭用品店（俗稱紙紮舖）買到，至於一啲大型而且複雜嘅紮作祭品，就要搵識得呢門手工藝嘅師傅或者舖頭訂造。"}
{"id": "9614", "revid": "527", "url": "https://zh-yue.wikipedia.org/wiki?curid=9614", "title": "紙紮", "text": ""}
{"id": "9615", "revid": "158703", "url": "https://zh-yue.wikipedia.org/wiki?curid=9615", "title": "鳩", "text": "鳩（正音：「」；避諱者讀：「」）係種雀，種類唔少，常見嘅有斑鳩、山鳩等。\n分佈.\n斑鳩屬主要分佈響非洲，少數種住亞洲南部熱帶。至少有兩個種而家甚至擴展到其他地方。\n灰斑鳩本來分佈響歐亞大陸嘅溫帶地區，從歐洲東南部一直到日本，近年來自然去到歐洲其它地區。1960年到咗英國，此後入愛爾蘭。之後引美國，傳遍各州，1999年美國 22 個州有灰斑鳩，而且不斷擴散。\n珠頸班鳩本來只住響亞洲南部，之後被引入美國、印度尼西亞北部、澳洲、紐西蘭。\n種.\n可能分別係\"Stigmatopelia\"\n\"Streptopelia\"嘅主要血統\n可能分別係\"Nesoenas\"\n發音.\n唔少想寫個「㞗」字嘅人，會特意假借或者由於唔知情，用咗同音嘅「鳩」字代替。另一邊廂，因為前者為廣東話粗口，所以有傳媒同文教啲人講個「鳩」字時，會專登發個歪音——「」。"}
{"id": "9616", "revid": "1861703", "url": "https://zh-yue.wikipedia.org/wiki?curid=9616", "title": "李克勤", "text": " 李克勤（；；），係香港男歌手、電視節目主持同講波佬。佢都係英國足球隊曼聯嘅忠實擁躉。佢係少數喺香港橫跨1980年代、1990年代、2000年代同2010年代重維持高知名度同保持定期出唱片嘅男歌手，同唯一一位喺呢4個年代都攞到歌曲獎嘅歌手。截至2017年度，李克勤攞過十大中文金曲頒獎禮嘅「優秀流行歌手大獎」18次，係攞呢個獎最多嘅歌手。\n歌唱事業.\n出道同走紅時期：1986年－1990年.\n1985年，李克勤喺《第2屆全港十九區業餘歌唱比賽》以演唱佢偶像譚詠麟嘅《霧之戀》攞咗冠軍，之後同寶麗金唱片公司簽約，做咗旗下歌手。\n1986年，出首張唱片《李克勤 EP》。1987年，出《命運符號》，入面收錄咗改編自河合奈保子作曲同演唱嘅《》，中文版定名做《月半小夜曲》。\n啱啱出道嘅李克勤知名度唔高，但係1988年佢主演無線電視暑期播放嘅青春劇《不再少年時》，同主唱主題曲同幾首插曲，同一時間出嘅唱片《夏日之神話》都好快紅咗，重憑《夏日之神話》首次打入十大勁歌金曲季選。\n1988年，李克勤、黃凱芹同葉蒨文將玉置浩二嘅同一作品改編做《絕對自我》同《答案》。\n1989年，佢主唱嘅《一生不變》（亞洲電視連續劇《藍月亮》嘅粵語主題曲）攞咗香港電台《1989年度十大中文金曲頒獎典禮》同無綫電視《1989年度十大勁歌金曲頒獎典禮》金曲獎。\n走勢減弱：1991年－1992年.\n1991年，同克勤同屬寶麗金旗下嘅黎明憑無綫電視劇集《人在邊緣》崛起，張學友都喺1991年憑《每天愛你多一些》做咗經典金曲同人氣急升，佢覺得唱片公司宣傳唔夠，同唱片公司不和，聲勢開始下滑。當時有傳公司將所有宣傳集中喺黎明，佢後嚟話係同黎明無關，但係當時公司太多人。\n1992年時，香港電台搞太陽計劃活動，宣佈策封樂壇「四大天王」，除咗張學友、劉德華、黎明之外，李克勤原本喺第4位人選呼聲最高，最後就揀咗由臺灣爆紅返香港發展一年嘅郭富城。佢幾年後自嘲自己已向「林尚義的接班人」邁進，即係話佢嘅講波事業可能重順利過唱歌事業。佢當年介意過「四大天王」冇佢份，但後來都已經識諗。\n1992年，改編立川俊之《最重要的事》，由克勤填詞、主唱同改名做《紅日》，推出後即刻紅到人人識唱，到依家重係香港經典勵志歌曲。喺四大天王紅緊嘅時候，佢雖有「第五天王」嘅稱號，但最終《紅日》剩係得十大勁歌金曲頒獎禮嘅最佳音樂錄影帶演繹獎，同金曲獎無緣。\n輕微回升：1993年－1994年.\n1993年，克勤轉投星光唱片公司，《回首》令佢嘅歌唱事業重上軌道，佢憑呢首歌攞咗1993年度十大勁歌金曲嘅金曲獎，同晉身最受歡迎男歌手最後五強。同年年尾喺紅磡香港體育館（紅館）開首次個人演唱會，門票幾個鐘頭就賣嗮，要加日場去回饋樂迷，全數共8場嘅門票都好快賣嗮。\n低潮時期：1995年－2000年.\n1995年，克勤喺紅館舉行第2次個人演唱會《天龍'95克勤聆的接觸演唱會》，合共10場，可惜票房唔好，最差嘅一場入座率得4成。之後聲勢一路下滑，加上同唱片公司嘅合約糾紛，佢嘅唱歌事業開始陷入低潮。\n1996年，李克勤離開星光之後，差啲簽咗畀正東唱片，不過俾藝能動音嘅高層捉住，話正東開乜條件，藝能動音照畀佢，李克勤考慮人情之下加盟藝能動音。期間出咗大碟《當找到你》，唱片銷量同人氣有啲起色。但係藝能動音幾次嘅人事變動，加上同唱片公司再次有合約糾紛，同埋簽約條件係每次出碟都要花一筆天文數字嘅宣傳費，自己出大碟《在克勤身邊》後，佢嘅唱歌事業停滯不前，新唱片亦推出無期。\n1998年夏天，佢幫無綫電視嘅FIFA世界盃轉播做足球賽事主持，幫節目唱作嘅主題曲《球迷奇遇記》重令人熟悉，唱片公司乘勢幫佢出新歌加精選大碟。藝能動音嘅唱片合約屆滿後，佢有一段幾長時間搵唔到啱嘅唱片公司，佢從唱歌轉戰電視媒體，喺無綫電視拍電視劇同主持節目（如《勁歌金曲》）嚟保住曝光率。\n1999年尾，已離開藝能動音約一年半嘅佢同環球唱片（前身即寶麗金唱片公司）簽約，同出首張大碟《一年半載》。同年12月，佢同香港話劇團合作演出音樂劇《歷奇》，跨世紀演出，迎接千禧年嘅來臨。\n再次走紅：2001年－2002年.\n2001年，佢同香港管弦樂團合作舉辦4場《港樂·克勤Live》演唱會，重2次加場。演唱會嘅現場錄音CD同VCD攞咗2001年度《IFPI香港唱片銷量大獎》嘅「十大銷量大碟」。同年7月出唱碟《飛花》，佢重憑同名主打歌《飛花》攞咗無綫電視《十大勁歌金曲頒獎典禮》嘅金曲獎、《新城勁爆頒獎禮》嘅「新城勁爆歌曲獎」，同《第二十四屆十大中文金曲頒獎典禮》嘅「優秀流行歌手大獎」。\n2002年2月，佢舉行嘅6場《情情塔塔演唱會》，又被人哋好評。佢幫無綫電視世界盃節目獻唱嘅主題曲《Victory》，同由梁詠琪作曲、佢自己填詞嘅《高妹》，同後嚟嘅《愛不釋手》都好受歡迎。佢喺《2002年度十大勁歌金曲頒獎典禮》上首次攞咗「最受歡迎男歌星獎」。《李克勤情情塔塔演唱會》同《新城唱好音樂大派對》2張現場錄音唱碟係《2002年度IFPI香港唱片銷量大獎》入面嘅其中2張「十大銷量廣東大碟」，而佢都係「全年最高銷量本地男歌手」。\n巔峰時期：2003年－2007年.\n2003年頭，佢同譚詠麟合作嘅《左麟右李演唱會2003》，喺香港掀起一陣「左麟右李」熱潮，2次加場後合共喺香港演出18場，世界巡迴演唱都隨即展開。李克勤喺《第五屆CCTV-MTV音樂盛典頒獎禮》上攞咗「香港年度最佳男歌手獎」。同年10月出一張新歌加精選唱碟《Custom Made》，同國際知名年青鋼琴家郎朗合作《我不會唱歌》。《2003年度叱吒樂壇流行榜頒獎典禮》上，佢以《愛一個人》同《我不會唱歌》攞咗2個歌曲獎同「叱吒樂壇我最喜愛的男歌手」；喺《十大勁歌金曲頒獎典禮》上亦再一次攞咗「最受歡迎男歌星」。佢嘅唱碟《Custom Made》同演唱會現場大碟《左麟右李演唱會2003》係2003年度《IFPI香港唱片銷量大獎》中嘅2張「十大銷量廣東唱片大碟」，而後者重係「最高銷量廣東唱片」。另外，佢都開始展現同證明自己喺現場合唱時和音嘅功力。\n2004年頭，佢再同譚詠麟舉行11場《左麟右李04開心演唱會》，繼續佢世界巡迴演出。由於演唱會不斷，引致佢嘅聲帶勞損同肌肉扭傷，聲線出問題，喺治療同調理服務·同時，佢喺11月同容祖兒合作《04拉闊壓軸李克勤×容祖兒拉闊音樂會》，同出合唱歌曲《刻不容緩》。年尾，佢再次橫掃樂壇頒獎典禮獎項，喺《第二十七屆十大中文金曲頒獎典禮》上攞咗「最優秀流行男歌手大獎」，而現場大碟《左麟右李04開心演唱會》喺2004年度《IFPI香港唱片銷量大獎》攞咗「十大銷量廣東唱片大碟獎」，佢亦再次攞咗「全年最高銷量本地男歌手」獎。同年重憑《吻別的位置》攞咗四台聯頒歌曲大獎。\n2005年，佢出國語唱碟《愛可以問誰》，係繼1997年《情牢》後第4張個人國語唱碟，同時展開國內嘅一系列宣傳活動。佢亦喺12月推出《李克勤演奏廳》唱碟，環球唱片為呢張唱碟投資咗百幾萬蚊，請咗4位華人音樂大師幫唱碟歌曲演奏，重唔要一般錄音模式，移師到音樂廳入面，一氣呵成以現場錄音方式灌錄全碟10首歌，呢張唱碟亦係首位華人歌手以DualDisc格式印製嘅唱碟。唱碟喺出咗後一嘅禮拜內2次斷市，銷售量即刻突破白金數字。佢喺2005年度《新城勁爆頒獎禮》上除攞咗5個音樂獎項外，重攞咗「我最欣賞男歌手」獎。在2005年度《叱吒樂壇流行榜頒獎典禮》上，佢首次攞咗「叱吒樂壇男歌手銅獎」，同發表「西裝論」以解釋佢同商業電台嘅關係。佢亦喺2005年度《十大勁歌金曲頒獎典禮》上第3次攞咗「最受歡迎男歌星」獎。\n2006年1月28號至2月4號，佢喺香港體育館舉行8場《得心應手演唱會》，係全港首個用高清錄影嘅粵語演唱會。佢亦第三次幫無綫電視主持FIFA世界盃足球賽事，都幫節目主題曲《我著十號》填詞。佢喺年中去韓國首爾幫《李克勤演奏廳II》唱碟現場錄製歌曲，呢隻碟繼《演奏廳》後再次係hi-fi發燒友嘅至愛。《李克勤演奏廳》、《李克勤演奏廳II》唱碟同演唱會現場大碟《得心應手演唱會》，係《2006年度IFPI香港唱片銷量大獎》入面3張「十大銷量廣東唱片大碟」嘅得主，連同《我著十號》EP，4張唱片總銷售數字達18萬張，除咗成為2006年嘅「十大本地銷量歌手」，佢重獲頒「全年最高銷量本地男歌手」獎項。\n平穩時期：2008年－2014年.\n2007年，佢參與香港特區政府為慶祝香港特別行政區成立10週年而舉辦嘅《龍聲鼓舞－萬人青年音樂會》，喺高潮環節《鼓樂飛揚》入面配合20幾位專業鼓手同10000名中港台同澳門嘅中小學生獻唱《龍的傳人》同《紅日》，內容項表演已列入健力士世界紀錄。佢亦被請做同台灣歌手小剛合唱無綫電視電視劇《歲月風雲》嘅同名主題曲，首歌由顧嘉煇作曲，張美賢填詞。同年7月出全新大碟《My Cup of Tea》，佢唔用既往一貫唱腔，受各界好評，而《花落誰家》重令佢攞咗《2007年度十大勁歌金曲頒獎典禮》嘅「金曲金獎」同幾個音樂頒獎禮嘅歌曲大獎。而喺《My Cup of Tea》嘅發佈會上，佢重承認太太盧淑儀懷孕嘅消息。同年10月22號，大仔李立仁（Ryan）喺養和醫院出世。\n2008年2月8號至18號，佢喺香港體育館舉行11場《你的克勤演奏廳》演唱會，2次加場，之後喺世界各地開辦超過10場同名巡迴演唱會。佢之後就開始籌備佢嘅新廣東唱碟，請咗唔少唱作人參與創作，如范曉萱、陳奕迅、方大同、張敬軒、張繼聰、側田、Vincent Chow同林海峰。為咗慢功出靚貨，呢張唱碟整咗9個月，佢嗰年度剩係派咗《她慈我悲》同《今夕是何年》2首新歌，都有唔同電台睇好。佢亦幫《左麟右李演唱會2009》主題曲《唔使驚》同陳奕迅作曲嘅新歌《換季》填詞。\n2009年1月15號，佢出全新唱碟《Today Special》，新碟訂單直逼白金數字。佢亦同譚詠麟第3次合作，舉行共12場由康文署同東亞運動會籌委會主辦嘅《東亞運動會2009：左麟右李演唱會》，以音樂推廣香港2009年東亞運動會同籌募經費，同時亦成為紅館裝修重開後舉行首場演唱會嘅歌手，同年6月開始到世界各地作巡迴演唱。自2003年起，「左麟右李」已喺中港台、澳門、東南亞、澳洲、美國同加拿大舉行超過百場演唱會。同年7月23號，佢被東亞運動會籌委會委任做「香港2009東亞運動會大使」，同做火炬手，8月29號接力傳遞運動會火炬，都幫12月5號嘅開幕匯演獻唱。12月30號出唱碟《Threesome》，以analogue制式錄音，請咗著名填詞人林夕同林若寧包辦全碟嘅歌詞，2人亦同李克勤一齊拍攝唱片封套。除第一主打歌《嫲嫲》外，新碟內討論援交少女問題嘅《二十四城記》亦被網民一致好評。\n2010年4月7號，李克勤親自撰寫喜訊，表示老婆盧淑儀上周剖腹產子，「二老闆」（克勤對佢二仔嘅稱呼）李力司（Rex）喺養和醫院順利出世，同時宣佈5月將繼續舉辦巡迴演唱會同灌錄全新廣東大碟。同年6月中，新歌《罪人》派台，係改編自方炯鑌嘅大熱華語歌曲《壞人》，首歌喺7月31號喺香港電台、叱咤903同新城勁爆榜攞咗「三冠軍」。8月4號，佢為就嚟出新唱碟《罪人》舉行Moov Live演唱會，現場演繹新唱片嘅其中7首作品。9月15號，全新廣東唱碟《罪人》正式推出。因為HKRIA版權風波嘅關係，鄭丹瑞喺Now香港台節目《Home Sweet Home》成功安排同佢進行訪問，該節目被編做第79集，喺同年10月2號播出。\n2011年，佢憑《罪人》攞咗《十大中文金曲》獎，令佢成為唯一一位本地歌手喺4個年代（80年代至10年代）都能攞樂壇頒獎禮獎項嘅歌手。佢喺暑假期間舉辦共6場嘅《李克勤&amp;香港小交響樂團演奏廳2011》演唱會，係佢同葉詠詩繼2001年嘅《港樂·克勤Live》演唱會後再次合作，每晚嘅歌都有30首以上。佢喺演唱會後出國粵語新唱碟《似曾相識》，係佢繼2005年後再次出華語歌曲。而新唱碟嘅粵語第一主打是《天河》，首歌喺香港電台、叱咤903同新城勁爆榜均上咗冠軍位置，攞咗「三冠軍」。而新唱碟嘅第二主打都係粵語作品，叫《孔明燈》。首歌喺2011年10月29號喺香港電台、叱咤903同新城勁爆榜均上咗冠軍位置，係2011年另一首「三冠軍」作品。12月10號，佢喺無線電視慈善節目《歡樂滿東華》上亮相同獻唱，係HKRIA同無綫電視破冰後首位再次喺無綫參與演出嘅五大唱片公司旗下歌手。\n2012年，1月佢憑《天河》攞咗叱咤樂壇流行榜頒獎典禮嘅「叱咤十大」第7位，被請去出席2011年度十大勁歌金曲頒獎典禮，做表演同頒獎嘉賓，演繹佢第一首金曲《一生不變》同《孔明燈》。年頭開始到北京宣傳國語唱碟《似曾相識》，同舒文同馮翰銘2位監製整全新廣東大碟，其中舒文重係同佢首次合作。同年3月頭，佢被請去演唱Now TV轉播歐國盃而製作嘅香港版主題曲《決戰草原》，而佢都係歐國盃嘅評述員兼主持。5月尾，佢出新唱碟嘅第一主打《活著為求甚麼》，佢首次試搖滾嘅曲風，歌曲好多好評，成為三台冠軍歌。6月，佢幫Now TV做歐國盃賽事評述員，表現有廣泛好評。8月尾，佢出概念係「大人的兒歌」嘅新唱碟《在森林和原野》。繼2011年佢同香港小交響樂團合作嘅紅館演唱會好多好評後，9月舉行佢國內首次個人巡迴演唱會。11月幫無綫電視主持遊戲節目《決戰一分鐘》，係佢自2005年《殘酷一叮》後再次主持無綫節目，節目首集就高開30點收視，成績理想。\n2013年1月，佢出席《十大中文金曲頒獎禮》，攞咗「優秀流行歌手大獎」，重憑《活著為求甚麼》攞咗「十大中文金曲」獎。5月全新廣東歌《前進》派台，重請咗香港兒童合唱團伴唱，係近年香港樂壇少有嘅勵志歌，都係佢近年少有嘅快歌派台作品。隔咗7年嘅《李克勤演奏廳》系列，佢喺同年7月出全新Hi-Fi大碟《復克》，再次由舒文同馮翰銘監製全碟，新碟被各界專業音樂人睇好，被樂迷好評，推出首個禮拜就佔iTunes熱門歌曲榜，唱片銷量重有雙白金佳績。佢喺10月出全新廣東EP《紙牌屋》，同名新歌《紙牌屋》重係年度金曲，喺各大電台頒獎禮都有唔俗成績。12月，佢同譚詠麟第4次以「左麟右李」名義，喺紅館舉行10週年紀念演唱會，都喺世界各地開辦巡迴演唱會。\n2014年，佢同譚詠麟以「左麟右李」名義喺世界各地開辦巡迴演唱會。同年5月，由Eric Kwok、黃偉文一齊整嘅新歌《無朋友》派台，係繼《紙牌屋》後再次攞到電台、樂迷好多好評。同年6月幫無綫電視做世界盃評述員，同出新曲+精選大碟《精選到無朋友》。\n再創高峰：2015年－依家.\n2015年，佢憑大熱歌曲《無朋友》再次攞咗「叱咤十大」，歌詞「工作做完握握手，說很想再以後聚頭」唱出港人心聲，係繼《孔明燈》、《紙牌屋》後再成經典金曲。同年6月，佢以「白稜鏡」面具代表香港出戰江蘇衞視嘅《蒙面歌王》，首集喺7月19號播出，佢成為首集冠軍，贏咗「歌王」嘅稱號。佢同容祖兒由9月11號至22號喺紅館開辦12場《亞洲萬里通呈獻 容祖兒李克勤演唱會2015》，令外界高度關注。\n2016年1月，加盟湖南衛視《我是歌手》第四季、為首發歌手，喺4月8號總決賽對決黃致列落敗，未能晉級為「終極歌王候選人」。8月31號正式宣佈加盟英皇娛樂。加盟英皇後出《一個都不能少》好受歡迎，除咗喺中港各頒獎禮有好多收獲，亦係佢隔咗7年再次回歸勁歌金曲頒獎典禮，同攞咗金曲金獎。\n2017年，代表香港喺香港亞洲流行音樂節2017壓軸表演，同埋佢嘅作品《高妹》亦入選香港音樂廿載情。憑《紅日》長江集團慶回歸獻禮《20 x 20 Jam Party》20首最喜愛歌曲。相隔8年重臨勁歌季選，《C3PO》成為2017第一回獲得最高票數嘅歌曲。\n2018年1月4號，佢攞到香港電台頒發嘅四十週年特設榮譽大獎「金曲40全球傑出歌手大獎」，以表揚佢喺呢三十年嚟對廣東歌嘅貢獻同成就。\n2020年7月6號，出咗《格林童話》唱碟。2021年，佢做咗《聲夢傳奇》星級首席導師兼主理人。\n《我是歌手》第四季.\n2016年1月，加盟湖南衛視《我是歌手》第四季、為首發歌手，喺4月8號總決賽對決黃致列落敗，未能晉級為「終極歌王候選人」。\n專長同嗜好.\n李克勤除咗係歌手外，重係填詞人。佢填詞嘅歌超過80首，多以「克勤」做筆名，絕大部分由自己演繹。當中包括《大會堂演奏廳》、《紅日》、《高妹》、《深深深》等都係一時好紅嘅作品。除「克勤」嘅筆名外，有傳若他收到一些覺得不合心意的歌詞時，就會用「大雄」嘅筆名重新填詞，如《想妳的舊名字》等。2012年，佢喺新碟入面再次參與填詞工作，都包括由舒文監製嘅《鑽石人生》。\n佢都拍咗唔少劇集，如《不再少年時》、《淘氣雙子星》、《浪族闊少爺》、《他來自天堂》、《廟街．媽．兄弟》等，2002年憑《法網伊人》所飾演「高志朗」呢個角色喺無綫電視台慶頒獎典禮入面攞咗「我最喜愛電視角色」，都係唯一一位獲得該獎項嘅歌星。\n除拍攝劇集同歌唱外，佢都口才都好好，做節目主持都受好評，主持過嘅節目有《叻人新世紀》、《勁歌金曲》、《香港小姐》、奧運、1998年、2002年同2006年嘅FIFA世界盃等。2005年，佢同梁榮忠主持嘅《殘酷一叮》贏咗《TVB38週年台慶頒獎典禮》入面「最佳資訊節目」同「最具創意節目」2個獎。2005年6月4號播出嘅第一輯決賽《叮皇爭霸戰》重創下33點嘅一個禮拜收視冠軍紀錄。但係錄影期間，佢嘅愛犬Lucky（1995-2005）因為年紀老邁同腎衰竭而過世。\n佢好鐘意足球、高爾夫球同籃球運動，係香港明星足球隊嘅成員，雖然婚後少有上陣，但重參加訓練。佢重係英格蘭國家隊同曼聯嘅忠實球迷，佢屋企珍藏嘅球衣幾百件。2003年被香港版《曼聯官方雜誌》委任做香港曼聯球迷會榮譽會長。2004年又被請咗主唱曼聯廣東同國語版會歌，2005年重做咗曼聯中文官方網站嘅大中華區代言人。佢鐘意睇電視，特別係美國連續劇，曾喺自己嘅博文話：「又電視又美劇又波（足球），你知我點解唔使出街啦（你應該明白我為何不需要出外了）！」\n2014年，因為曼聯易帥後半季後成績唔係咁好，佢喺微博話 ：「你（大衛·莫耶斯）對得起買了主場季票的球迷嗎？」同「同樣的球隊，同樣的球員，他（阿力士·費格遜）交給你時是排名第一的，你對得起他嗎？ 」，難掩佢失望嘅心情。\n創業.\n2012年，李克勤同譚詠麟喺紅磡黃埔開設嘅左麟右李粥麵小菜專門店，主要係承研中國廣東傳統美食，特別係香港平民美食如雲吞麵、腸粉、米粥同地道小炒。之後喺銅鑼灣同旺角開分鋪。\n左麟右李粥麵小菜專門店於澳門新濠天地、上海、深圳開設海外分店。\n軼事.\n1996年，李克勤同劉德華被委任做無綫奧運大使去美國亞特蘭大奧運村採訪，佢哋未經港隊同意下擅自入咗港隊嘅升旗禮，被發現後被港隊請離場。同年無綫台慶，喺趣劇「超級無敵上海灘」環節入面，突然爆肚咁講咗一句「非法進入異性體內插旗」引起市民投訴，後來無綫被廣管局罰錢。\n李克勤係曼聯嘅忠實球迷。2005年曼聯訪港，香港官方球迷會就安排佢同曼聯代表會面同送自己嘅CD封面砌成嘅紀念品，但係曼聯球員方面將啲嘢留咗喺更衣室內未有帶走，事件被媒體報導後，受到網民嘅極大關注，重幫佢改咗「送禮勤」嘅花名。去到2016年10月，李克勤喺商業電台《1圈圈 星光背後》節目被問到事件，佢話自己覺得其實小事，自己冇唔開心，亦無遇過人哋一定要認識自己。\n演出作品.\n李克勤除咗係歌手外，重系一個好受歡迎嘅演員，但佢嘅演技就一直受批評。曾經喺一個遊戲節目入面被庾澄慶揶揄「難怪你一直以來沒拿過影帝，只拿最佳男歌手」。而其中一套電影《左麟右李之我愛醫家人》令佢喺金話梅電影選舉入面攞咗「最佳拍檔」，一年後嘅《美女食神》重攞咗「影帝」同「最佳拍檔」。\n個人生活.\n李克勤求學時，其他男同學嘅偶像多係日本當紅女藝人，佢嘅偶像係麥當勞叔叔同譚詠麟，所以講笑曾被親友懷疑佢嘅性取向。 出道後到依家緋聞唔多，除依家嘅老婆——1992年香港小姐冠軍盧淑儀外，就剩係得同佢音樂上合作過嘅關淑怡同合演電視劇《法網伊人》嘅女演員郭可盈。\n盧淑儀喺當選香港小姐後冇耐就同李克勤相戀，1993年卸任後，就退出咗娛樂圈，好少喺公開場合露面，喺幕後默默支持佢嘅事業。即使被叫咗李事業谷底時期，盧仲對李唔離唔棄，甚至喺1995年演唱會上，公開喺表演台上同佢表示愛意同支持。\n以歌傳情，可以話係佢嘅「拿手好戲」。李克勤喺2001年2月23號首場《港樂．克勤Live》演唱會上公開多謝盧淑儀8年嚟喺佢背後嘅默默支持，唱咗一曲《在我身邊》以示感激，令喺觀眾席嘅盧淑儀感動到喊，克勤都喺高歌緊，一時感觸熱淚盈眶而停唱咗幾秒，氣氛感人。\n《妳是我的太陽》係李克勤喺1992年識盧淑儀後寫畀對方嘅第一首情歌，其他以佢女友做題材嘅李克勤歌有《在我身邊》、《當找到你》、《依依不捨》、《尋最》、《飛花》、《三千零一夜》、《十年前後》、《我不會唱歌》、《婚前的女人》等。而喺2005年徐小鳳演唱會上，李克勤都同盧淑儀同往欣賞，被徐小鳳請咗上台，兩口子多年嚟首次罕有公開手拖手亮相。\n2006年1月15號，李克勤喺《2005年度十大勁歌金曲頒獎典禮》攞咗「最受歡迎男歌星」之時，正式當場宣佈同拍拖13年幾嘅盧淑儀喺年內結婚。2006年5月佢同盧秘密去英國曼聯奧脫福球場同Chatsworth古堡影婚紗相，因為克勤曾經答應過佢喺結婚時一定會去奧脫福影一輯相。兌現承諾，2人帶埋化妝師，髮型師同攝影師等一行十幾人去球場攞景，機票同酒店費用由好友商人陳國強贊助，做結婚賀禮。11月中派發用心整嘅黑色絲絨喜帖。\n同年11月28號，李克勤同盧淑儀喺尖沙咀香港洲際酒店設宴。由譚詠麟同陳百祥做婚禮「領導人」，劉德華做伴郎，盧淑儀嘅胞妹做伴娘。梁榮忠、劉偉恆同錢國偉做戥穿石，鍾麗淇同蔡少芬做姊妹團。盧淑儀喺婚宴上數次感動落淚，佢剖白心聲話嫁到克勤係佢嘅驕傲，克勤都被感動到眼濕濕，場面浪漫溫馨。嗰晚賓客都有送一對新人喺英國影嘅婚紗照紀念冊。\n喺新碟《My Cup of Tea》發佈會上，李克勤重承認太太盧淑儀懷孕。2007年10月22號，大仔李立仁（Ryan） 喺養和醫院出世。\n2009年12月宣佈太太盧淑儀再次懷孕。佢重唔出席頒獎禮去陪盧淑儀待產。2010年3月27號，二仔李力司（Rex）喺養和醫院出世。\n政治立場.\n李克勤有時會被視為親中派。喺1989年，佢曾經參加《民主歌聲獻中華》。但去到2002年，當時做保安局局長葉劉淑儀因推銷《基本法23條》而民望減少時，李克勤公開力撐佢有原則，同讚佢喺被大批話有居港權嘅內地人包圍一事上表現冷靜同果斷。之後佢重請葉劉淑儀同佢個女一齊睇2003年頭搞嘅《左麟右李演唱會》。2006年做咗「國民教育大使」。之後喺立法會港島選區補選加入葉劉淑儀嘅助選團，同讚佢敢接受挑戰同承擔責任，佢稱敢公開支持自己嘅偶像唔係壞事。\n但喺2012年，李克勤就表態反對政府推行國民教育嘅計劃。"}
{"id": "9617", "revid": "214935", "url": "https://zh-yue.wikipedia.org/wiki?curid=9617", "title": "躝癱", "text": "躝癱（拼音為 laan1 taan2，拉艱坦），顧名思義即係話一個人身體有問題，唔可以用腳行要喺地下躝爬，同癱咗唔行得一樣咁慘。呢個詞語係出自香港藝人周潤發（發哥）當年嘅一齣電視劇《網中人》，係「發哥」喺劇裏面用嚟鬧人嘅口頭禪。而自此之後，呢個詞語就變成普遍用嚟鬧人嘅粗俗詞語。\n「躝癱」同「攔坦」非常相似，但追溯返攔坦一詞，喺中國北方或者台灣等嘅地方係解釋為用石頭堆高嘅石圍牆或者石籠，用嚟阻擋外來嘅干擾或者猛獸嘅侵襲，主要係愛嚟飼養家畜；有話「企喺攔坦之上唱山歌」，體現咗以前嘅農民喺休閒時候嘅娛樂。有一說話「躝癱」應寫做蘭彈，乾隆嗰時嘅《吳下方言考》有句詩：「兔子死蘭彈」，之後用嚟鬧人冇責任感嘅軟皮蛇。至於「躝癱」係取材自乜，呢層就暫時無從稽考嘞，但係喺香港，呢個詞語經過「發哥」演釋之後，即刻傳遍大街小巷，又因為「發哥」喺套電視劇入面個形象爛撻撻好冇文化，於是呢個詞語逐漸變成話嗰啲「行事粗魯冇禮貌、冇教養同埋冇文化」嘅人。\n引申用法.\n後嚟，有香港人將呢句俗語同巴基斯坦撈埋一齊，變咗「巴基躝癱」，用嚟取笑居港嘅巴基斯坦人，以至所有巴基斯坦籍人士。呢句俗語帶有嚴重侮辱同埋種族歧視嘅成份，情況同香港人叫印度人做「阿差」差唔多（基本上，香港人普遍叫印巴籍人士做「阿差」）。"}
{"id": "9618", "revid": "1837966", "url": "https://zh-yue.wikipedia.org/wiki?curid=9618", "title": "扑嘢", "text": "扑嘢（），指用陰莖抽插陰道性交嘅行為，為男性做主導嘅用詞，意思與「屌屄」相同；唔提主次嘅對應用詞係搞嘢。\n其他形聲皆與「扑嘢」差唔多咁合理，不過極少人用嘅寫法有搏嘢、攴嘢、攵嘢、㩧嘢……\n正如唔少同性相關嘅口語詞彙，「扑嘢」同「搞嘢」意思可以好模糊，有時亦會指其他形式嘅性行為。\n官話潮語之中，有同義詞「打炮」。\n要強調個行為充滿感情嘅話，會用「做愛」一詞。\n來由.\n「扑」，係用棍棒或杆之類嘅嘢敲打嘅動作，可以話敲即係「扑」。有所謂「扑扑齋」，即係和尚一路唸經一路敲木魚（後來引申為就讀冇女生嘅男校）。\n關於「扑嘢」一詞嘅由來眾說紛云，其中以呢五個比較繪形繪聲：\n其實以上呢啲講法都有待查証，不過現今大家已經潛移默化咁將「扑嘢」直接代表成做愛就已經係無可否定。\n用法.\n現今啲人都好普遍咁用「扑」或者「扑嘢」嚟代替「屌屄」，雖然聽落去冇粗口字咁礙耳，但因為佢只係「屌」嘅替身，係冇咁粗俗，但就絕對唔係溫和嘅版本嚟，所以仍然帶有唔尊重嘅意味，對著老婆或者親密女朋友時千祈咪亂咁用。以下舉出其中幾種用法：\n引申及創作.\n就個「扑」字嘅另類意思，引申出一啲相關嘅詞語。\n其實粗俗字詞除咗引申出另外一啲詞語之外，亦引發咗好多嘅另類創意：\n借喻.\n夜總會嘅公關小姐，而家有人將佢哋分成「金魚」同埋「木魚」；呢兩種分別在於：\n改篇.\n雖然話「扑」字喺另類意識上屬於粗俗嘅字句，但係都過到香港嘅電檢處審查，出現喺2B級電影裏頭。喺一齣叫做《賭俠大戰拉斯維加斯》嘅香港電影入面，其中一幕講述女主角應承會喺夜晚獻身畀飾演壞蛋大老千嘅萬梓良，等女主角一行開，萬梓良即刻好興奮咁大聲唱：「今晚扑嘢夜唔夜～」。\n呢句歌詞係來自一首英文舊歌嘅第一句主旋律，改篇自1961年Bobby Vee 主唱嘅作品《I Love You More Than I Can Say》，而香港嘅演員兼歌手許冠英都有隻改篇自同樣來源嘅歌，叫做《蝦妹共你》。"}
{"id": "9619", "revid": "171096", "url": "https://zh-yue.wikipedia.org/wiki?curid=9619", "title": "賓周", "text": "賓周（）家陣指男細氓崽嘅陰莖或者用嚟統稱佢嘅陰部。\n寫.\n除咗「賓周」之外，流行寫法重有賓州、賓舟。\n呢個詞嘅由來同原本寫法，眾説紛紜，並未出現一鎚定音嘅理論。\n各方嘅推斷有：&lt;br&gt;\n一、不周；中國神話之中有座不周山，好高，似乎象徵陰莖挺拔；或出自可能帶性暗示嘅典籍《文選．曹植．贈王粲詩》：「重陰潤萬物，何懼澤不周。」。&lt;br&gt;二、蒙古話某雀名；官話擬音為本周兒。&lt;br&gt;\n三、笨脧；「笨」即蠢，「脧」乃陰莖；另涉音轉。&lt;br&gt;\n四、豳脽；《説文解字》云「美陽亭即豳也」，或有隱喻；「脽」指籮柚。&lt;br&gt;\n五、斑鳩；雀名；轉音及形狀比喻。&lt;br&gt;\n六、膥㞗；陰部兩忽連着講；再加啲變音。&lt;br&gt;\n七、巴子；同義異聲；可能都係用假借字記音。\n講.\n現代粵人經常將傳統性器官名，用喺同原義冇關嘅嘢道，包括空泛噉鬧人，不過極力避免正經噉用來表達原意。今時今日，流行於廣府話，「賓周」嘅古老同義詞只有脧脧（）／「脧」（）／脧脧仔（），而且經常俾人誤用，意思變得含混。\n與此同時，政府同各路「衛道之士」，勤於推廣呢種講嘢禮儀——以定為科學標準術語嘅書面語詞彙，嚟取代傳統粵辭，譬如取「陰莖」而捨「㞗」，取「陰囊」而捨「膥袋」，致使此等古老字詞淪為次文化之流。\n喺另一邊廂，又有大把人同時嫌棄現代科學書面語同傳統粵口語，攪到用於直接意義嘅辭匯匱乏無比，大人向細孥仔講「賓周」時又喜用模糊字眼，例如「雞雞」、雀仔、「菇菇」、咕咕（）、「周周」同何B仔之類，另有可以指男陰或女陰嘅「下面」、「嗰度」同「小便嗰道」等。語氣接近「賓周」嘅官話口語用詞有「小雞」。\n文.\n黃霑寫嘅書《不文集》之中，有篇文分辨咗「賓周」、「𨳍」同「㞗」用來鬧人時，細微嘅意思差別；同本主題拉關嗰句係：「至於「賓周」云云，乃是小兒科東西；小而無用者也。」"}
{"id": "9625", "revid": "910", "url": "https://zh-yue.wikipedia.org/wiki?curid=9625", "title": "卡爾文循環", "text": ""}
{"id": "9626", "revid": "910", "url": "https://zh-yue.wikipedia.org/wiki?curid=9626", "title": "光化作用", "text": ""}
{"id": "9627", "revid": "910", "url": "https://zh-yue.wikipedia.org/wiki?curid=9627", "title": "暗作用", "text": ""}
{"id": "9628", "revid": "910", "url": "https://zh-yue.wikipedia.org/wiki?curid=9628", "title": "固碳作用", "text": ""}
{"id": "9629", "revid": "527", "url": "https://zh-yue.wikipedia.org/wiki?curid=9629", "title": "攔坦", "text": ""}
{"id": "9631", "revid": "198513", "url": "https://zh-yue.wikipedia.org/wiki?curid=9631", "title": "北", "text": "北（），或者叫北方，係指東同西中間嘅方向，同南相反。而正北係正東同正西正中間嘅方位，正北同正東或正西垂直，符號N，來自英文North。用真方位角表示，係000度，符號000°，用羅經方位角，係N0°E或者N0°W。\n北相反方向係南。正北相反就係正南。\n家下嘅地圖，北便通響上邊。\n北極亦指最北嘅地方。\n引伸.\n北方，可指方向，亦指北面嘅地方，例如，話有個中國人響北方嚟，亦即係話佢響黑龍江、東北嘅地方嚟。\n「北」亦係廣東麻雀一種牌嘅名。\n正北同磁北.\n正北（）就係人定義嘅北極，磁北（）就係指南針支針指嘅北邊。正北同磁北係相差幾度，哩個角度，叫（），亦隨住唔同地點有差別。相差係因為地球磁場產生嘅北同埋正北嘅唔同所致。"}
{"id": "9632", "revid": "198513", "url": "https://zh-yue.wikipedia.org/wiki?curid=9632", "title": "南", "text": "南（），或者叫南方，係指東同西中間嘅方向，同北相反。而正南係正東同正西正中間嘅方位，正南同正東或正西垂直，符號S，可能係來自西班牙文Sur或者葡萄牙文Sul。用真方位角表示，係180度，符號180°，用羅經方位角，係S0°E或者S0°W。\n南相反方向係北。正南相反就係正北。\n家下嘅地圖，南便通響下邊。\n南極亦指最南嘅地方。\n引伸.\n南方，可以指方向，亦指南面嘅地方，例如，話哩個美國人響南方嚟，亦即係話佢響佛羅里達州、德薩斯州…等地方嚟。\n「南」亦係廣東麻雀一種牌嘅名。"}
{"id": "9633", "revid": "132084", "url": "https://zh-yue.wikipedia.org/wiki?curid=9633", "title": "公園", "text": "公園係園一種，戶外一大塊有唔少植物嘅地，留畀人康樂之用。公園係西方引入嘅概念，英文叫，意思係一塊圍咗嘅地，裏面養咗啲野生動物，畀人打獵用。後尾引伸到住宅區附近有大自然嘅地，裏面有野生動物，又可以畀人行山、騎馬。後尾又引伸到市區附近或者裏面留一大塊地，特登留畀大眾來玩，亦可以整靚個城市，呢個就係點解中文同日文譯做公園。\n市區裏面嘅公園同花園係有啲似，而花園重點係放響種花種樹種植物，有時重會養埋動物。如果花園係開放畀大眾嘅話，呢個情況之下，公園亦都可以叫做花園，花園亦都可以叫做公園。\n原本公園係養野生動物嘅地方，所以早期公園亦都譯做囿（讀\"又\"）。香港九龍嘅京士柏（英文：），以前就係譯做皇囿。\n種類.\n響基本定義之下，公園就可以分做兩種。一種就係野外公園，另一種係市區公園。\n野外公園主要係保留大自然或者原有環境，就好似國家公園、森林公園、郊野公園、海岸公園之類。\n而市區公園就可以根據唔同用處再細分。例如畀人認識下自然生物嘅動物園同植物園。又例如畀好多人一齊玩嘅大型遊樂場。又或者唔係有特別用途，有大塊地，畀人休息，畀大人細路活動下嘅公園。又或者細塊啲畀人坐下行下玩下嘅公園仔，裏面多數有兒童遊樂場。而主題公園就係有特定主題嘅大型遊樂場。\n公園因應唔同目的有好多唔同種類，好多時都會夾埋唔同設施，所以種類可以數都數唔晒。\n英文除公園之外，亦都可以有好多意思，好似停車場、工業園、科學園等等。不過已經超出廣東話公園嘅範圍。"}
{"id": "9634", "revid": "14", "url": "https://zh-yue.wikipedia.org/wiki?curid=9634", "title": "囿", "text": ""}
{"id": "9637", "revid": "70546", "url": "https://zh-yue.wikipedia.org/wiki?curid=9637", "title": "輓聯", "text": "輓聯，一般係家族、親友、下屬、朋友、對死者嘅悼念嘅詞句。可以係對聯嘅格式，分為上下聯，直寫分開響兩邊。用白色布匹造成。\n例.\n八十有七母儀賢德世間少\n百餘遺春忠忱教悌節義多\n童真入道六十餘年龍善寺\n茹苦含辛八十二歲殿堂樓"}
{"id": "9639", "revid": "1296881", "url": "https://zh-yue.wikipedia.org/wiki?curid=9639", "title": "興中會", "text": "興中會係近代中國第一個革命團體，由孫文喺1894年11月24號喺檀香山成立嘅革命會，係中國同盟會嘅前身，初時會長係楊衢雲。佢旨在「驅除韃虜，恢復中華，創立合眾政府」。1895年2月21號（農曆正月二十七日）喺香港設立總部。1905年8月20號興中會喺日本東京同光復會、華興會合併，成為中國同盟會。\n響中國國民黨黨史中，以興中會喺1894年11月24號響夏威夷檀香山成立嘅日子為建黨日，直至今日。"}
{"id": "9642", "revid": "126051", "url": "https://zh-yue.wikipedia.org/wiki?curid=9642", "title": "訃聞", "text": "訃聞係實用文一種，目的係發佈某人死咗嘅消息，通常喺報紙上刊登。有時會有幾句關於死者生平嘅嘢。因為訃聞有一定格式，有時用詞好複雜，唔係人人識寫，所以都係以記者或專業人士代筆，而唔係死者嘅親屬自己寫。\n價錢.\n喺一啲地區登報嘅費用好貴，一般都只係有錢有名嘅先會登。不過，喺一啲美加鎮仔嘅細報紙，細細格嘅訃聞好平吓。\n中式傳統.\n訃聞喺大中華地區有相當嚴謹嘅形式，用辭繁複，好似：【顯考】、【顯妣】、【孺人】、【孤哀子】咁。\n唐人訃文規矩報大數，尤其係死者嘅社會功績兼年紀，正所謂「死人燈籠報大數」，都係隱惡揚善。"}
{"id": "9643", "revid": "14", "url": "https://zh-yue.wikipedia.org/wiki?curid=9643", "title": "毛詠芝", "text": ""}
{"id": "9644", "revid": "14", "url": "https://zh-yue.wikipedia.org/wiki?curid=9644", "title": "毛潤芝", "text": ""}
{"id": "9645", "revid": "14", "url": "https://zh-yue.wikipedia.org/wiki?curid=9645", "title": "毛潤之", "text": ""}
{"id": "9650", "revid": "196", "url": "https://zh-yue.wikipedia.org/wiki?curid=9650", "title": "潮汕話", "text": ""}
{"id": "9651", "revid": "139018", "url": "https://zh-yue.wikipedia.org/wiki?curid=9651", "title": "潮語", "text": "潮語可以係："}
{"id": "9661", "revid": "30734", "url": "https://zh-yue.wikipedia.org/wiki?curid=9661", "title": "毛主席", "text": ""}
{"id": "9662", "revid": "30736", "url": "https://zh-yue.wikipedia.org/wiki?curid=9662", "title": "最紅最紅嘅紅太陽", "text": ""}
{"id": "9663", "revid": "14", "url": "https://zh-yue.wikipedia.org/wiki?curid=9663", "title": "維港", "text": ""}
{"id": "9664", "revid": "14", "url": "https://zh-yue.wikipedia.org/wiki?curid=9664", "title": "烏忌", "text": ""}
{"id": "9665", "revid": "14", "url": "https://zh-yue.wikipedia.org/wiki?curid=9665", "title": "白忌", "text": ""}
{"id": "9666", "revid": "14", "url": "https://zh-yue.wikipedia.org/wiki?curid=9666", "title": "烏忌白忌", "text": ""}
{"id": "9669", "revid": "42683", "url": "https://zh-yue.wikipedia.org/wiki?curid=9669", "title": "方位", "text": "方位係各方向嘅位置。四方位或基本方位就係東、南、西、北，相對方位係前、後、左、右、上、下。\n四方位越精密，就衍出八方位、十六方位、廿四方位同卅二方位。亦有用度數，同圓一樣分三百六十度，再下分分同秒。一般方位，可以由羅經得來。讀羅經出方位，叫羅經讀數。\n東西方嘅定義.\n喺地球嘅球面上，順著地球自轉嘅方向為之東方，逆著地球自轉嘅係西方。\n日出方位並唔一定係正東方，日落方向亦唔一定係正西方。如果太陽直射點喺北半球，太陽由東偏北方升起，由西偏北方落下，太陽直射點緯度或者當地緯度越高，咁呢個角度越大。同樣道理，如果太陽直射點係喺南半球，太陽由東偏南方升起，喺西偏南方落落去，太陽嘅直射點緯度或者當地緯度越高，咁呢個偏角就越大。只有喺春分同秋分嘅時候，太陽先至係由正東方升起，正西方落下。\n南北方嘅定義.\n喺通過某個地方嘅子午線上面，向北極嘅方向係嗰個地點嘅北方，向南極嘅方向就係嗰個地點嘅南方。\n複合方向.\n依據唔同嘅精確度，羅盤上面嘅方位除咗四方位之外，重可以細分為方位角、八方位、十六方位、三十二方位。方位角用正北，亦即係面向地理北極嘅方向，作爲0°，然後順時鐘方向（右轉）慢慢咁增加度數，到90°係東，180°係南，270.00°係西；八方位就同鄰近方位相差45°；十六方位嘅就同鄰近方位相差22.5°；而三十二方位就同鄰近方位相差11.25°。三十二方位通常用喺航海、航空、軍事等呢啲需要精確方位嘅場合。\n中國古代方位.\n中國古代曾經有用地支、八卦、天干呢啲嚟表示方位。\n地支方位.\n地支方位以子作為北方，午做南方，大致對應地球同太陽嘅相對方位。南北向嘅經線亦都係子午線，午門即係南門。\n地支、八卦、天干綜合廿四方位.\n廿四方係以十二地支爲綱，再八卦之中，十二支無嘅四個，再用十天干，填埋淨低東西南北側邊八個。天干嘅【戊】【己】同地支嘅【戌】【巳】太似，就唔用，啱啱好有八個。\n北係跟坎、子；東就跟震、卯；南就跟離、午；而西就跟兌、酉。\n東北跟艮；東南就跟巽；西南跟坤；西北就跟乾。\n明代行船重有用兩個隔籬方位，表示方位中間，例如：甲寅係甲同寅中間，等於 67.5°，而甲卯就等於 82.5°。\n可以參考海道針經。\n六合方位.\n中國古代重有所謂六合嘅講法嚟表示空間方位。一種講法係：前、後、左、右、上、下，而另一種講法就係：東、南、西、北、上、下。\n鐘面方位.\n當係鐘面十二個鐘，用幾點鐘方向指示方位。飛機機員同地面軍隊呢啲軍事組織，通常用鐘面方位以示方向。"}
{"id": "9670", "revid": "527", "url": "https://zh-yue.wikipedia.org/wiki?curid=9670", "title": "方向", "text": ""}
{"id": "9674", "revid": "158703", "url": "https://zh-yue.wikipedia.org/wiki?curid=9674", "title": "算盤", "text": "算盤（英文Abacus）係一種計數架生，佢個款係有個木框。裏面有一支支籤串住算珠。算盤估計響公元前1000年到前500年之間出現。響世界各地都有用過算盤來計數。嘅可以分為每行七粒珠（上面啲珠嘅數值係5，下面啲珠嘅數值係1）同埋五粒珠嘅算盤。唔同地方有唔同算盤，好似有中國算盤、巴比侖算盤、羅馬算盤、日本算盤、俄羅斯算盤、敎育算盤等等。\n但係而家已經冇乜地方用，就算啲華資銀行都唔再用。間中重有一兩間涼茶舖用來做裝飾。\n密底算盤.\n一般算盤，上下打通。唔方便傾生意，因爲計乜數，出乜數，都畀人睇晒。密底算盤，將算盤底冚密。底向出嘅話，自己打乜數，都無人知。要出乜價，打完畀對方睇，講價唔使出一聲。\n廣東話有講，密底算盤—冇漏罅。即係話一文錢都唔放過，算到盡。\n文法.\n文法上講，算盤係一個個來計，即係一個算盤咁。"}
{"id": "9675", "revid": "70546", "url": "https://zh-yue.wikipedia.org/wiki?curid=9675", "title": "1950年代", "text": "1950年代，又叫二十世紀五十年代，係指1950年去到1959年之間嗰十年。而呢個時期係工業發達嘅年代。"}
{"id": "9676", "revid": "70546", "url": "https://zh-yue.wikipedia.org/wiki?curid=9676", "title": "1960年代", "text": "1960年代，又叫二十世紀六十年代，係指1960年去到1969年之間嗰十年。而呢個時期係工業發達嘅年代。"}
{"id": "9677", "revid": "70546", "url": "https://zh-yue.wikipedia.org/wiki?curid=9677", "title": "1970年代", "text": "1970年代，又叫二十世紀七十年代，係指1970年去到1979年之間嗰十年。而呢個時期係工業發達嘅年代。"}
{"id": "9678", "revid": "259", "url": "https://zh-yue.wikipedia.org/wiki?curid=9678", "title": "Gap (潮語)", "text": "Gap係今日香港新一代嘅青少年用嘅潮語。英文字Gap原本嘅意思係「罅」，被引申嚟形容為唔係幾可能、好難做到；甚至用喺笑人哋嗰啲好無聊或者懶好笑嘅說話／動態，或者指一個人出咗醜。例句："}
{"id": "9679", "revid": "1261483", "url": "https://zh-yue.wikipedia.org/wiki?curid=9679", "title": "集成電路", "text": "集成電路（譯自，縮寫）係用半導體裏面造成嘅微型電路。"}
{"id": "9680", "revid": "42683", "url": "https://zh-yue.wikipedia.org/wiki?curid=9680", "title": "庫", "text": "庫係收納嘢嘅地方。庫本來係收埋兵車嘅屋，之後就引伸到收埋其他嘢。"}
{"id": "9681", "revid": "42683", "url": "https://zh-yue.wikipedia.org/wiki?curid=9681", "title": "真空膽", "text": "真空膽，又叫閥門，中國內地、東南亞叫眞空管，係電子學上面嘅邏輯門，用來起電路控制，通常係一枝枝入面無空氣嘅玻璃管，已經差唔多被半導體取代。"}
{"id": "9682", "revid": "259", "url": "https://zh-yue.wikipedia.org/wiki?curid=9682", "title": "個人電腦", "text": "個人電腦，又叫 PC，係英文 簡寫，亦即係個人用嘅較為小型嘅電腦。呢種電腦之所以叫個人電腦，係因為之前嘅電腦都好大部，而且會一班人分嚟用。而個人電腦就實現自己用自己一部機，唔使再同人分嚟用。\n1973年法國工程師François Gernelle同埋André Truong發明咗最早嘅個人電腦Micral。\n一般嚟講個人電腦分為兩大機型同埋兩大系統，喺機型上分為常見嘅桌面電腦同埋筆記本電腦。喺系統上分別係國際商業機器（IBM）整合制定嘅IBM PC/AT系統標準，以及蘋果電腦所開發嘅Macintosh系統。\n狹義嚟講，個人電腦係指前者（IBM整合制定嘅PC/AT），IBM PC/AT標準由於採用x86開放式架構而得到大部分廠商支持，成為市場上主流，因此一般所講嘅PC意指IBM PC/AT相容機種，呢個架構嘅中央處理器採用Intel或AMD等廠商出嘅中央處理器。\n東芝採用x86架構開發出世界第一部筆記本電腦。\n而桌面電腦因為採用開放式硬件架構，所以除咗品牌之外，自己嵌嘅白牌電腦（White Box）亦都非常盛行。\n個人電腦.\n1980年代，IBM推出以英特爾 x86 硬件架構同微軟公司 MS-DOS 作業系統嘅個人電腦，並制定以 PC/AT 為 PC 嘅規格。之後由英特爾所推出嘅微處理器同埋微軟所推出嘅作業系統幾乎等同於個人電腦嘅發展史。Wintel 架構全面取代 IBM 喺個人電腦嘅主導地位。\n個人電腦主機結構.\n按照大細同移動性分類：\n主流市場上佔據大多數嘅係IBM相容機同埋蘋果電腦，大多數軟件都可以不加修改，或者只作少量修改就可以喺呢兩種主流機器上運行。通常存儲器同一啲外圍設備（比如顯示卡同埋磁碟存儲器）係容易升級嘅，甚至係最終用戶自己郁手。為咗提升電腦嘅處理能力，有時甚至可以換主機板。個人電腦產業發展迅速，每三到五年就會有一大變，因此好似噉嘅升級係有必要。舉例來說，一部五、六年前被認為係高端配置個人電腦，喺今日睇，個中央處理器（CPU）、記憶體、周邊設備嘅速度、容量等都已落後，已經行唔到今日嘅軟件。市場上主流嘅作業系統軟件（例如微軟公司嘅Windows）嘅每一次升級都會帶來新嘅便捷、適用性，同時亦對個人電腦嘅硬件系統提出新嘅要求，促進個人電腦嘅硬件發展同埋改朝換代。\n個人電腦嘅硬件功能可以通過插入主板擴展槽嘅附加擴展卡來擴充。到2005年主要嘅標準系統匯流排有PCI-E、PCI同埋AGP。個人電腦亦可以通過添加額外嘅驅動器來升級（好似光碟機、硬碟、USB驅動器等），標準嘅存儲設備介面有ATA、SATA/SATA II以及SCSI。\n底板.\n底板係電腦嘅主要電路板（PCB）。電腦嘅其他硬件一般直接插入到底板來交換信息。底板通常由晶元組、BIOS、CMOS、並口（又叫：並列埠、印表埠），PS/2鍵盤及滑鼠介面同埋擴展插槽組成。有時為咗縮細底板尺寸，會將子板插入底板來擴充更多擴展槽嚟節省成本。現時主流嘅底板規格有ATX、M-ATX。而未來嘅主流規格會係BTX （Balanced Technology Extended）：\n中央處理器.\n中央處理器（CPU）係電腦最主要嘅決定計算能力組件，電腦程序同作業系統喺佢上面運行。唔同類型嘅CPU安裝到主板上唔同類型嘅插槽（主流嘅插槽有Socket 775、Socket LAG775、Socket 1366 Socket AM2、Socket AM2+、Socket AM3。當中Intel嘅處理器用SocketLGA775，AMD嘅就用Socket AM2/AM2+/AM3。）。大多數IBM兼容電腦用 x86-架構嘅處理器，佢哋由英特爾（Intel）、超微（AMD）、威盛電子（VIA）或者全美達（Transmeta）生產。當前嘅蘋果電腦基於IBM PowerPC RISC處理器，但係蘋果公司2005年6月宣佈由2006年開始蘋果電腦會用英特爾處理器，到2007年所有蘋果電腦全部裝配英特爾處理器。到2009年大部分CPU都已經採用45納米製程核心，英特爾亦表明2010年（2009年第三季）會推出全新32納米製程核心嘅CPU，Socket亦會轉做Socket 1153。\n隨機存取記憶體/記憶體.\n隨機存取記憶體（RAM）係電腦嘅「短期臨時儲存器」，佢嘅讀寫速度遠遠高過硬碟機或者光碟機呢類大容量儲存設備，但係當系統關閉或者冇電，佢儲存嘅內容就會冇晒。喺個人電腦，隨機存取記憶體分為DDR同埋和DDR2，而顯示卡上除咗DDR同DDR2，重有GDDR3。\n顯示介面卡.\n顯示介面卡（Video card，Graphics card），又稱為顯示適配器（video adapter），係個人電腦最基本組成部分之一。顯示卡嘅用途係將電腦系統所需要顯示信息進行轉換驅動顯示器，並向顯示器提供行掃描信號，控制顯示器嘅正確顯示，係連接顯示器同個人電腦主板嘅重要元件，係「人機對話」嘅重要設備之一。\nnVIDIA GeForce 4 Ti 4200 顯示卡係插落主板擴展槽嘅（而家一般係PCI-E或AGP插槽）。佢主要負責將主機向顯示器發出嘅顯示信號轉化為一般電信號，令顯示器明白個人電腦要佢做乜。顯示卡嘅主要晶元叫「顯示晶元」（Video chipset，又叫GPU或VPU，圖形處理器或視覺處理器），係顯示卡嘅主要處理單元。顯示卡上亦有同電腦記憶體相似嘅儲存器，稱為「顯示記憶體」，簡稱顯存。\n早期嘅顯示卡只係單純意義嘅顯示卡，只起到信號轉換嘅作用；而目前一般使用嘅顯示卡亦帶有3D畫面運算同埋圖形加速功能，所以亦叫做「圖形加速卡」或「3D加速卡」。\n顯示卡通常由匯流排介面、PCB板、顯示晶元、顯存、RAMDAC、VGA BIOS、VGA功能插針、VGA插座同其他外圍元件構成，家陣嘅顯示卡大多重具有DVI顯示器插頭同埋S-video端插頭。\n顯示卡介面嘅類型：\n硬碟驅動器.\n永久儲存資料嘅機器。\n電源.\n通過家用交流電源為電腦提供穩定嘅直流電。好多舊個人電腦出現嘅問題都歸咎於電源供應單元嘅缺陷或者係過熱。\n作業系統.\n目前PC市場上佔有率最高嘅係DOS系列後，微軟所推出嘅Windows系列，其次係類Unix系列嘅作業系統，例如有開放式架構且逐漸竄起嘅GNU/Linux，以及FreeBSD等。\n製造廠商.\n戴爾（DELL）、惠普（Hewlett-Packard）、富士通（Fujitsu）、西門子（Siemens）、聯想（Lenovo）、國際商業機器（前稱「萬國商業機器」，IBM）、Sony（新力／索尼）、NEC、東芝（TOSHIBA）、華碩（Asus）、Acer（碁基）等係世界性嘅知名品牌。\n2005年IBM嘅個人電腦業務同埋筆記型電腦業務全部併入中國聯想集團。"}
{"id": "9683", "revid": "1855124", "url": "https://zh-yue.wikipedia.org/wiki?curid=9683", "title": "香港政府", "text": "香港政府（），係管治香港全域嘅政府。\n1841年開始，原本只係包括英國統治下嘅香港島，1860年加入九龍半島，1898年加埋新界。1997年7月1號，香港主權移交咗畀中華人民共和國，個政府變成香港特別行政區政府。因為香港管治架構響香港基本法同中英兩國移交協議之下，原有制度同人事保持不變，所以呢個特別行政區政府就睇成係香港政府嘅延續。因為呢個官方名實在太長，所以有時就簡化做香港特區政府，或者淨係叫特區政府。而民間都仍然叫香港特區政府做\"香港政府\"。\n隨住香港特區政府喺近年越嚟越配合中共對香港嘅操控，亦開始有越嚟越多人叫香港特區政府做港共政權或者港共政府。\n雖然\"政府\"呢個稱呼通常包括有行政、立法同埋司法部分，不過根據香港人習慣，香港特別行政區政府只係計行政呢部份。立法同司法係獨立響行政之外。\n英國殖民地時期香港政府阿頭係香港總督，簡稱港督。而主權移交之後，阿頭就變成香港特別行政區行政長官，或者叫香港特別行政區行政首長，簡稱特首。\n史.\n香港未畀英國統治之前，呢個地方係無自己嘅政府，管治都係東莞縣、寶安縣或新安縣之下。大清割讓香港各地之時，原本係新安縣地。\n初期.\n一八四一年一月廿五或廿六號，大清境內嘅英國人，憑穿鼻草約登陸香港島，升旗宣佈成立香港殖民地，香港開埠。無耐亦發文宣告管治方法。\n二戰後.\n香港重光後，政府各機關：\n政權移交前後.\n自1997年7月1號開始，新政府受人指責，傾向以「製造共識」嘅方法去處理突發事故或難解決嘅問題，從而解決問題或從罪責中卸膊。因此，特區政府畀泛民主派起咗花名叫「特衰政府」。\n2011年，李鵬飛揭露香港嘅煲呔曾政府食咗忽得。"}
{"id": "9684", "revid": "1816436", "url": "https://zh-yue.wikipedia.org/wiki?curid=9684", "title": "義和團", "text": "義和拳，又叫做義和團，係中國19世紀末一個反西方嘅組織。佢哋認為自己練嘅拳係刀槍不入，唔怕洋鎗大炮。呢個組織1900年（庚子年）響山東搞咗場好大型嘅暴力排外運動，史稱義和團運動。呢場運動又叫做義和拳匪亂、庚子事變、庚子拳亂。個組織係針對響中國嘅外國人，成員見到人就亂打亂殺，見到有關嘅嘢唔係燒就係拆，連同西方有關嘅華人都一樣遭秧。後尾引起西方社會反彈，招致八國聯軍圍攻，搞到首都北京城被攻佔，要賠款，影響深遠。歐美同埋日本等列強，之後嘅大清政府，或者中華民國政府，都認為呢場係暴亂，參與嘅人都係愚昧無知。而中國共產黨，認為呢班人係愛國，係反抗西方強權嘅象徵，呢單嘢係民族起義，所以就將呢件事叫做義和團起義。\n截至1900年8月，總共有超過240名外國人、2萬幾名中國基督徒，以及數都數唔晒嘅義和團拳民，佢哋支持者，以及其他人喺呢場運動及之後嘅鎮壓中死亡。\n發展.\n源頭.\n關於義和團源頭，史學界有爭議。義和拳嘅成員畀人叫做「拳民」或者「拳匪」。義和拳原本係長期流行響山東、直隸（今河北）一帶嘅民間秘密會社。義和拳利用設立神壇、畫符請神等嘅方法秘密聚眾，教授信眾修煉一種據稱可以令人刀槍不入嘅拳法，即係「義和拳」。義和拳其實同神打差唔多，都係起壇作法，令人迷迷糊糊，念咒語然後請神仙上身，然後自以為刀槍不入。呢庭法術係中國民間，特別係無受教育嘅一個階層一向都有流行。好似太平天國嗰班「王」最初作反一樣成日請神上身，不過太平天國請上身嘅係上帝、耶穌；而義和團就請埋齊天大聖、關公等等小說人物。最初義和拳反對滿族統治，以「反清復明」為口號。後來轉而支持大清而極力排外，口號改為「扶清滅洋」（1898年由趙三多首次提出）。"}
{"id": "9691", "revid": "14", "url": "https://zh-yue.wikipedia.org/wiki?curid=9691", "title": "香港特別行政區政府", "text": ""}
{"id": "9692", "revid": "14", "url": "https://zh-yue.wikipedia.org/wiki?curid=9692", "title": "香港特區政府", "text": ""}
{"id": "9693", "revid": "19607", "url": "https://zh-yue.wikipedia.org/wiki?curid=9693", "title": "港英政府", "text": ""}
{"id": "9694", "revid": "14", "url": "https://zh-yue.wikipedia.org/wiki?curid=9694", "title": "港日政府", "text": ""}
{"id": "9695", "revid": "542", "url": "https://zh-yue.wikipedia.org/wiki?curid=9695", "title": "兵頭", "text": ""}
{"id": "9696", "revid": "542", "url": "https://zh-yue.wikipedia.org/wiki?curid=9696", "title": "港督", "text": ""}
{"id": "9697", "revid": "203634", "url": "https://zh-yue.wikipedia.org/wiki?curid=9697", "title": "事頭婆", "text": "事頭婆可以係："}
{"id": "9698", "revid": "542", "url": "https://zh-yue.wikipedia.org/wiki?curid=9698", "title": "督爺", "text": ""}
{"id": "9699", "revid": "14", "url": "https://zh-yue.wikipedia.org/wiki?curid=9699", "title": "義和拳", "text": ""}
{"id": "9700", "revid": "14", "url": "https://zh-yue.wikipedia.org/wiki?curid=9700", "title": "義和團之亂", "text": ""}
{"id": "9701", "revid": "14", "url": "https://zh-yue.wikipedia.org/wiki?curid=9701", "title": "義和拳匪亂", "text": ""}
{"id": "9702", "revid": "14", "url": "https://zh-yue.wikipedia.org/wiki?curid=9702", "title": "庚子事變", "text": ""}
{"id": "9703", "revid": "14", "url": "https://zh-yue.wikipedia.org/wiki?curid=9703", "title": "庚子拳亂", "text": ""}
{"id": "9704", "revid": "14", "url": "https://zh-yue.wikipedia.org/wiki?curid=9704", "title": "義和團起義", "text": ""}
{"id": "9705", "revid": "14", "url": "https://zh-yue.wikipedia.org/wiki?curid=9705", "title": "義和拳之亂", "text": ""}
{"id": "9708", "revid": "1306799", "url": "https://zh-yue.wikipedia.org/wiki?curid=9708", "title": "九龍半島", "text": "九龍半島係香港市區一個向南嘅半島，三面俾維多利亞港包圍。原本半島大部份都係山嚟，不過經過百幾年填海，家下海邊全部係平地。半島以界限街為分界，即係根據由宋皇臺到深水埗同大角嘴半島交界拉一條直綫做分界。英國未得新界之前，呢處亦叫英屬九龍，以別於大清所有嘅九龍。\n史.\n大清因為唔夠英國打，1860年就割咗九龍半島畀英國。因為咁，原本以山為界嘅九龍，就畀九龍半島呢條直綫分開做兩部份，北面係大清嘅九龍，以九龍砦城為中心；南面成個九龍半島係英治九龍，英國就立法叫半島呢部份做九龍（Kowloon）。後尾1898年英國又趁法國租廣州灣，以安全為理由問大清租埋新界，咁九龍又可以合返埋一齊。新得嘅九龍部份，法律上就叫新九龍（New Kowloon）。不過無論九龍同新九龍，行政上都當係九龍市區，好少會分開來講。\n地理.\n九龍半島，唔計填地，都係山來嘅。南面係尖沙嘴，個尖指向香港島。東南有紅磡灣，東面係九龍灣，西面就由尖沙嘴到旺角嘴就似一條較為直嘅海岸。未填之前，西北面大角嘴係一個同九龍半島平行嘅小半島。"}
{"id": "9709", "revid": "14", "url": "https://zh-yue.wikipedia.org/wiki?curid=9709", "title": "IC", "text": ""}
{"id": "9711", "revid": "13", "url": "https://zh-yue.wikipedia.org/wiki?curid=9711", "title": "樹袋鼠", "text": "樹袋鼠係罕有嘅袋鼠品種。顧名思意，佢哋主要住喺樹上面，身型亦都細過其他成日見嘅袋鼠品種，雖然係咁，其實佢同其他袋鼠無乜分別。最先知道樹袋鼠嘅外地人，係位曾經去過新畿內亞，印尼一帶捉動物標本嘅德國人穆勒（Saloman Muller）。樹袋鼠嘅屬名 \"Dendrolagus\"，都係佢改嘅。個名係希臘文，係野兔咁解。\n生物學特徵.\n同其他袋鼠一樣，樹袋鼠屬於有袋類，袋鼠仔會匿埋喺佢阿媽肚嘅袋度成長一段時間。母親通常一胎產一仔。同袋鼠一樣，係食齋嘅，主要以樹葉，果實為食物。有關樹袋鼠嘅生態資料唔多。雖然可以喺地面跳到，但主要住喺樹上，而且身手敏捷，可以由一棵樹跳到另一棵樹。\n保育現狀.\n自從歐洲人進入新畿內亞之後，呢 50 年以來，畀獵人揸住啲越嚟越先進嘅槍追殺，數目大減。而家有好幾種已到瀕臨絕種嘅邊緣。\n香港動植物公園喺20世紀 70年代曾經飼養過古氏樹袋鼠，而家已冇飼養喇。"}
{"id": "9712", "revid": "70546", "url": "https://zh-yue.wikipedia.org/wiki?curid=9712", "title": "1990年代", "text": "1990年代，又叫二十世紀九十年代，係指1990年去到1999年之間嗰十年。而呢個時期係互聯網發展嘅年代。"}
{"id": "9713", "revid": "1689943", "url": "https://zh-yue.wikipedia.org/wiki?curid=9713", "title": "嘉道理農場暨植物園", "text": "嘉道理農場暨植物園（，KFBG），以前叫做嘉道理試驗及推廣農場（），簡稱嘉道理農場，係香港一個非牟利機構，位於新界大埔區林錦公路近林村白牛石一帶。嘉道理農場專係搞農業同埋環境保育工作。\n歷史.\n早喺1949年，大量唔願俾中國共產黨統治嘅中國難民湧入香港。猶太裔嘉道理兄弟喺1951年成立嘉道理農業輔助會，研究同開發農業技術，幫佢哋務農維生。\n香港農業式微，農場重點轉移到自然保育同教育，重透過立法，確立農場新指標，畀大眾識多啲人同大自然關係。"}
{"id": "9714", "revid": "1133", "url": "https://zh-yue.wikipedia.org/wiki?curid=9714", "title": "日本維基人佈告板", "text": ""}
{"id": "9717", "revid": "1872907", "url": "https://zh-yue.wikipedia.org/wiki?curid=9717", "title": "袋鼠", "text": "袋鼠（）係一種屬於袋鼠目嘅有袋類（袋鼠目嘅其他成員有小袋鼠、樹袋鼠、大袋鼠、沙袋鼠同短尾矮袋鼠：共有45種）。「Kangaroo」有時亦引伸為任何有袋動物。多數澳洲鬼佬鬼婆會用到Kangaroo、Wallaby同埋Wallaroo嚟分辨各種袋鼠，不過三個英文詞成日俾人撈亂搞錯。頭先提嘅三種，會作為生肉、加工食品或者煮好嘅餸，喺舖頭同餐廳合法噉樣賣錢。大多數袋鼠都係澳洲嘅特產，另外有少數品種（例如樹袋鼠）喺新畿內亞野生。\n英文名.\n坊間有傳聞指，「Kangaroo」呢個袋鼠嘅英文名來自場誤會——澳洲原住民 Guugu Yimidhirr 話嘅 \"gangurru\"，係解「唔知道」。約瑟夫·班克斯有次帶隊人行船時，喺努力河（即現時曲鎮港口）泊岸，去修理爛咗近七個禮拜嘅船，其間佢哋發現到呢種咁古靈精怪嘅動物，就走去問啲土著。雞同鴨講之後，是旦用咗「唔知道」嘅土話音起咗個英文名，之後啲歐洲人一路繼續噉樣用，無改返。\n1898年，人類學家 Walter Roth 寫信畀 The Australsian 嘅編輯話「gangurru」對於昆士蘭嘅 Guugu Yimidhirr 人意思係「black kangaroo（黑色嘅袋鼠）」。語言人類學家 John Haviland 研究 Guugu Yimidhirr 呢隻話時亦贊成呢個講法。\n品種舉偶.\n生物學分類同英文俗名唔對應……只有肆種袋鼠嘅英文名叫做「Kangaroo」；\n短尾矮袋鼠（\"Setonix brachyurus\" / Quokka）—— 家下死剩一種，只係喺澳洲西南海邊野生。爾隻嘢同家貓咁上下大，個樣幾得意，連野生嗰啲都唔驚人，好多遊埠友會去羅特尼斯島睼渠地。\n人同袋鼠.\n同其他更細隻嘅有袋類唔同，越大隻嘅袋鼠適應力越強，亦同人類經歷咗澳洲幾長嘅共同歷史。以前歐洲新移民大幅砍伐森林，改造成草原，要來放牧綿羊同牛等等。袋鼠都係食草嘅，唔使驚餓親。相比之下，好多細隻嘅品種就面臨較大嘅生存威脅，數量亦較少。目前並無大規模嘅袋鼠養殖業，不過野生嘅袋鼠會被獵殺，賣畀人食，又會整成狗罐頭，而依種產業一直仲有人爭拗緊。\n袋鼠肉係紅肉，味道似牛肉，脂肪少，未發現過有可以惹到人嘅傳染病……唔少研究話食渠哋有益身體，又環保。不過袋鼠肉天生質地韌，帶啲酸味，煮起來好考功夫。對比起一早俾人馴化咗，兼配種養殖千百年，專攞嚟食嘅豬、牛、羊、雞、鴨、鵝等等禽獸，袋鼠肉係餐碟上面嘅稀客（即使係喺澳洲）。由2013年起，澳洲政府就開始大肆推銷，想大賣袋鼠肉去中國大陸。\n同樹熊一樣，袋鼠係澳洲最為人所知嘅動物。袋鼠同鴯鶓嘅圖案經常可以喺澳洲人胳膊外套上見到。袋鼠亦經常成為嗰度一系列玩具同紀念品嘅代表。例如商標嘅一部分澳洲航空，佢係澳洲規模最大嘅航空公司。澳大利亞全國橄欖球同盟隊都係以袋鼠作為綽頭嘅。\n天敵.\n喺以前，袋狼同袋獅等嘅有袋類食肉動物係袋鼠嘅主要天敵，但爾啲物種都捱唔過人或自然威脅，相繼絕種。而家，人類同後期被引進嘅澳洲野狗已成為袋鼠嘅主要天敵。\n住喺香港嘅.\n1960年代，荔園動物園有養袋鼠。香港海洋公園都有，就喺現時「兒童王國」嘅位置，舊時係「兒童動物園」，1992年左右拆咗……香港動植物公園養過樹袋鼠，叫做古氏樹袋鼠。有人提議過養沙袋鼠，回應係「面積太細」，拒絕咗。"}
{"id": "9718", "revid": "143999", "url": "https://zh-yue.wikipedia.org/wiki?curid=9718", "title": "職業摔角", "text": "職業摔角（），簡稱職摔，英文係，通常都係指由受薪摔角手參與嘅一種表演藝術。大部份嘅職業摔角比賽，尤其喺美國同加拿大嗰啲，比賽結果都係事先定好，最多都係喺表演過程中發生嘅一啲突發意外。所謂職業摔角，都係用嚟定義呢類以表演性質為主嘅比賽。傳統或者以競技為主嘅摔角比賽，都唔容許有拳打腳踢嘅動作，但係喺職業摔角入面，就容許有拳擊同格鬥技嘅元素，等比賽睇起嚟更加刺激。\n而家嘅職摔都會滲入好多娛樂元素，例如摔角手會分開正派同反派兩種角色發展對抗故事，因為咁嘅原固，有人會叫職摔做「體育娛樂」（Sports entertainment），至於喺日本，由於佢哋追求職摔入面嘅剛烈感覺，所以會叫做「鬥魂」或者「王道」，而喺墨西哥，佢哋會叫職摔做自由式格鬥（）。\n簡史.\n早喺十八世紀，職摔已經出現，早期嘅職業摔角表演多數都係馬戲團入面嘅附屬表演，英文叫做 ad show（宣傳騷），由於當時嘅傳媒並無而家咁先進，而馬戲團、遊樂場之類可以聚集群眾嘅地方，就成為好多人用嚟作為訊息交流嘅地方，而好多商人就會利用馬戲團、遊樂場可以聚眾嘅特點，去宣傳自己嘅商品。\n當時馬戲團、遊樂場入面，都會有好多人做唔同嘅嘢去吸引群眾，而職業摔角表演就係其中一種。由於職業摔角嘅動作大，肢體語言豐富，所以戲劇性好強，因而令到職業摔角表演可以吸引到好多人去睇，成為宣傳商品嘅主要工具，亦因為呢個原因，所以傳統落嚟喺英文講嘅職摔組織或者公司都會叫做 Promotion（宣傳），而嗰陣時啲表演做得最多嘅宣傳商品就係賣藥。\n後來開始有電視，但由於最初嘅電視係無聲，而職摔入面豐富嘅肢體語言就成為咗最適合無聲電視播放嘅節目之一。\n而隨住各種傳播媒體發達，加上科技發展，職摔再唔係只係馬戲團入面賣藥嘅表演。而且能夠獨立發展，加入好多唔同嘅嘢入去，例如煙花、燈光同音樂效果，唔單止大陣仗，娛樂性亦好豐富，令人賞心悅目，今時今日成為咗好多人會特登畀錢去睇嘅表演。\n日本.\n日本職摔叫做プロレス（Puroresu），係日文プロフェッショナルレスリング（purofesshonaru resuringu）嘅簡寫，原本係英文 Professional wrestling 嘅日文讀法，嚴格嚟計其實係一個錯字，但係因為太多人用，慢慢就變咗做正字，而家好多人都用 Puroresu 嚟作為日本職摔嘅稱呼，而台灣就將 Puroresu 跟音譯做「普羅擂司」。\n自從1951年由力道山將職業摔角引入日本之後，職摔就成為日本文化嘅其中一部份。\n墨西哥.\n墨西哥亦係一個職摔娛樂發展得好大嘅地方，電影Nacho Libre就係一套以墨西哥摔角為題材嘅戲。\n香港.\n嚴格嚟講香港其實冇本土職摔，喺香港主要以播出外國嘅職摔節目為主，早喺1960年代尾，無綫電視就有播澳洲嘅職摔節目，而且大受歡迎，甚至可以話係狂熱，而且重喺1972年12月8號連續三日喺香港會球場舉行過摔角比賽，由何守信主持，而且場場爆滿。但後嚟因為發生咗有小朋友模仿摔角手過招而搞出人命，又有細路因為霸電視爭睇摔角而跳樓，喺社會輿論壓力之下，就冇再播摔角。\n一直到大概1992年亞洲電視先再播職摔節目「週末摔角大狂熱」，同時衛星電視亦有播 WWE Raw，到咗大概 2000年又有無綫電視明珠台播砌低你，但已經冇咗1960年代嗰種狂熱。\n規則.\n由於職摔嘅表演性質，令職摔嘅形式可以比傳統摔角更加變化多端，所追求嘅亦以戲劇性同故事性為主，結果出現好多得意嘅情況，例如比緊賽嗰陣突然間有人出嚟偷襲，或者一啲有權有勢嘅人例如老闆咁，會走出嚟干擾比賽，或者取消摔角手資格，甚至可以有摔角手因為輸咗比賽之後唔服，而上返台毆打贏咗嗰摔角手都有。\n不過正常嚟計，職摔由於係承傳自傳統嘅摔角比賽，所以規則上都係以制壓對手，將比賽對手制服為之贏，具體嚟講，職摔嘅目的，就係將比賽對手「制壓」，「制壓」嘅意思，係指背脊嘅兩個膊頭部份貼住個地三秒以上。任何一方能夠成功「制壓」對手為之贏。\n除此之外，又可以用「關節技」令比賽對手投降，關節技亦即係柔道上所講嘅寢技，即係指利用扭曲對方嘅關節，令對手因為太痛而投降，柔道上嘅寢技好似：袈裟固定、三角固定、十字固定、勒頸鎖技都有引入職摔表演入面，利用關節技令比賽對手投降亦可以為之贏。\n除咗「壓制」同「關節技」，另一種贏比賽嘅方法係令對手出錯犯規，犯規有好多原因，例如離開擂台超過二十秒，有啲就計十秒，呢個時間入面返唔到上擂台就為之輸，用武器攻擊對手同樣係屬於犯規，不過唔計一啲畀用武器嘅特別比賽規則。亦有另一種情況係兩個摔角手都唔喺擂台上面，呢個情況之下用武器攻擊亦唔算犯規，只要喺指定時間入面返得返上台就得。\n職摔組織.\n美國最大嘅職摔公司都可算係「世界摔角娛樂」（World Wrestling Entertainment，簡稱 WWE），另外新幾年冒起嘅 TNA 亦係美國職摔界嘅代表。\n日本方面，而家日本最大嘅職摔公司，要算係由豬木安東尼奧開辦嘅新日本職業摔角、三澤光晴創辦嘅 Noah、Ultimo Dragon 創辦嘅鬥龍門，重有由高田延彥所搞嘅Hustle，都係而家喺日本最受歡迎嘅職摔組織。\n墨西哥亦係一個職摔娛樂發展得好大嘅地方，比較大規模嘅職摔組織有：Consejo Mundial de Lucha Libre (CMLL)、Asistencia Asesoría y Administración (AAA) ，都係大受墨西哥職摔迷歡迎。"}
{"id": "9719", "revid": "1119", "url": "https://zh-yue.wikipedia.org/wiki?curid=9719", "title": "職摔", "text": ""}
{"id": "9722", "revid": "527", "url": "https://zh-yue.wikipedia.org/wiki?curid=9722", "title": "聖約瑟學校", "text": ""}
{"id": "9723", "revid": "527", "url": "https://zh-yue.wikipedia.org/wiki?curid=9723", "title": "聖約瑟書院", "text": ""}
{"id": "9724", "revid": "527", "url": "https://zh-yue.wikipedia.org/wiki?curid=9724", "title": "聖若瑟學校", "text": ""}
{"id": "9739", "revid": "1271", "url": "https://zh-yue.wikipedia.org/wiki?curid=9739", "title": "皇家馬德里", "text": ""}
{"id": "9747", "revid": "123770", "url": "https://zh-yue.wikipedia.org/wiki?curid=9747", "title": "嘢", "text": "嘢，讀 ，係有形相嘅存在、想像嘅意念、抽像嘅概念、事…。即係萬物、一切。\n平時嘢用嚟形容物件多，好少用來形容人，當嘢用來形容人時，會帶貶意，例：「妳條仔正一衰嘢，都唔係人嚟㗎！」\n嘢亦係代名詞，當未知嘅事同埋物嘅名，用嘢代替，好似：「乜嘢」、「呢啲嘢」、「嗰啲嘢」。"}
{"id": "9748", "revid": "259", "url": "https://zh-yue.wikipedia.org/wiki?curid=9748", "title": "物", "text": "物，泛指天地之間嘅一切。同廣東話嘢類似。"}
{"id": "9751", "revid": "8", "url": "https://zh-yue.wikipedia.org/wiki?curid=9751", "title": "變壓器", "text": ""}
{"id": "9752", "revid": "132087", "url": "https://zh-yue.wikipedia.org/wiki?curid=9752", "title": "香港漫畫", "text": "香港漫畫通常都叫做公仔書，而文化界興叫做港漫，1970到90年代係港漫嘅高峰，行出街好容易都會見到好多人插住本公仔書係褲袋。嗰陣時最賣得嘅港漫幾乎都係武俠漫畫，呢啲武俠漫畫以打打殺殺嘅風格見稱，全盛時期幾乎每日都有兩三本公仔書出版。不過1990年代後期，港漫嘅風格開始有啲改變，已經再唔單單係啲打打殺殺嘅武俠漫畫，嗰陣出現咗好多唔同類型嘅公仔書。雖然主流市場仍然以武俠或者係啲打打殺殺嘅公仔書為主，但係依家香港嘅漫畫出版社都願意出多好多唔同類型嘅漫畫。\n香港漫畫簡史.\n原來喺清末期間嗰陣香港已經有漫畫，因為當時嘅朝廷腐敗不堪，於是激起廣東南海人何劍士，用漫畫嚟表達對腐敗朝廷嘅不滿。佢嘅漫畫分別喺上海同香港多份報章刊物度發表。另一位香港漫畫先驅，係廣州畫家鄭磊泉，當時佢應香港梁國英藥局嘅邀請，嚟香港編繪《人鑒》畫冊。但當呢兩位漫畫家死咗之後，香港漫畫界就沉寂咗一段長時間。\n直到1934年《工商日報》嘅《漫畫週刊》出現，香港漫畫又再蓬勃起嚟。1940年代初，有好多內地漫畫家因為抗日戰爭爆發，局勢動盪，所以嚟香港避難。好似廣州嘅李凡夫、林檎、潘醉生，上海嘅葉淺予、張正宇、丁聰……等等，都係當時首屈一指嘅大師。佢地嚟咗香港之後，喺呢度定居，又成立咗個「全國漫畫作家協會香港分會」。不過戰後至1950年代中期，好多漫畫家都返返中國，結果香港漫畫又再次沉寂返。\n早期嘅香港漫畫，多數都係啲單格或者近似插圖咁樣，內容多數都係取材自現實生活，或者係諷刺時事，同今日嘅公仔書有好大分別。\n而家嘅香港漫畫變革係喺1967年之後，受到外國漫畫好大影響，因為喺呢個時候香港無綫電視大量推出日本動畫片，好似《小飛俠》、《青春火花》、《超人》咁，令當時一直深受中國漫畫熏陶嘅年青漫畫家受到唔少衝擊同影響。黃玉郎、上官小寶、上官小強等人陸續跟風，畫咗好多新型嘅公仔書創作，慢慢佢哋發展出自己嘅風格，出版上開始有咗自己嘅模式，結果帶動同影響咗成個香港漫畫界同漫畫出版業。喺1960年代尾，老派漫畫好似許冠文嘅《財叔》、《神筆》、《神犬》，王澤嘅《老夫子》，宋三郎嘅《傻偵探》同司徒庸嘅《傻大姐》咁，雖然重有一定嘅市場，但到咗70年代，就再鬥唔過充滿電影感同分鏡頭式嘅武打技藝及社會寫實嘅公仔書咯。\n小流氓.\n1970至90年代，有一批年青漫畫家以新思維為香港漫畫市場殺出一條新血路，其中最突出嘅一個，都可算係《小流氓》作者黃玉郎。\n受咗日本漫畫同埋歐美漫畫影響，嗰陣時嘅黃玉郎放棄咗港漫原本只係單格或近似插圖嘅形式，而以充滿電影感同分鏡頭式嘅風格去畫《小流氓》，故事亦好有突破，唔再係正正經經嘅故仔，而係有好多打打殺殺嘅場面，同埋有好多粗口，雖然喺社會上好多輿論指呢種風格過分渲染色情同暴力，但對於當時好多低下層嘅香港市民嚟講，《小流氓》嘅世界觀又的確可以產生到共嗚。\n喺《小流氓》入面，正邪對立好明顯，人物性格強烈，再加上1970年代嘅香港社會本身存在好多壞風氣，好似貪污咁，而《小流氓》嘅主角對付壞蛋、教訓衰人嘅情節，的確係投射出好多低下層香港市民嘅心聲，最後發展到同日本黑幫羅刹教周旋後改名《龍虎門》。\n土炮工業.\n《小流氓》嘅成功令到好多漫畫家跟風，類似風格嘅公仔書大行其道，出公仔書變成一門賺錢嘅生意，跟日本漫畫家好似池上遼一漫畫風格嘅第二代漫畫家開始成熟。呢班漫畫家之中以外號「三劍俠」嘅馬榮成、馮志明、李志清最突出。「三劍俠」為咗追求更完美嘅構圖，參考咗好多歐美插畫家嘅作風，加上印刷技術嘅進步，出版彩色公仔書嘅成本下降，佢哋除咗追求構圖華麗，重追求色彩，但由於呢種制作太過花巧，以每星期一本嘅出版速度，需要好多人一齊畫先可以做到，於是發明咗一種流水作業嘅漫畫生產方式。\n當時嘅香港工業發達，周圍都有好多工廠，而工廠嘅特點係以一種流水作業同埋好多家庭式生產產品，當時嘅漫畫家引入咗呢種觀念，發明咗一種工業化嘅漫畫製作流程。由於好多人都叫呢種流水作業嘅生產方式做「土炮」，所以當時亦有好多人將流水作業生產嘅漫畫稱之為「土炮漫畫」。\n呢種「土炮漫畫」會由一個主編統籌，帶領一個制作組包括有負責起稿嘅主編自己，負責畫人物角色嘅主筆，另外重會有一大班助理，分別負責畫背景、風位、衫紋、頭髮。成個制作組夾埋通常會叫做「寫畫部」，而漫畫家亦慢慢開始叫做「寫畫佬」。不過黃玉郎就鍾意將佢寫畫部一班助理叫做「御林軍」。呢個時期亦係港漫嘅最高峰時期，代表作有：龍虎門、李小龍、中華英雄、玉郎漫畫、醉拳、如來神掌、怪異集、壽星仔、刀劍笑。\n獨立創作.\n到咗1990年代，香港漫畫界開始青黃不接，好多寫畫佬開始技窮，公仔書故事越嚟越無料到。加上新一代人開始成長，呢一批1990年代嘅後生仔多數受過高深教育，佢地好多都覺得公仔書嘅故事膚淺同無新意，加上電影同電視嘅競爭，資訊越嚟越發達，日本漫畫又再次興起，以及打機文化，都對港漫構成極大衝擊。\n不過同一時間，香港出現咗一批浸過咸水返嚟嘅文化人，佢哋對畫漫畫亦好有興趣，例如歐陽應霽、榮念曾咁，佢哋出版咗好多風格同故事形式都同“土炮”好唔同嘅漫畫，呢啲風格又影響另一批獨立漫畫家，例如利志達、林祥焜、國志鳴咁，令港漫越嚟越百花齊放。\n再加上電腦同網際網絡越嚟越興，所以越嚟越多民間獨立創作嘅漫畫喺網絡上出現。但係整體嘅香港漫畫市場，喺受到日本同美國漫畫競爭之下，已經無以前咁風光，再加上打機文化興起，今時今日已經唔再容易見到有人插住本公仔書喺褲袋。\n漫畫報紙.\n除咗公仔書，喺70到80年代初，重有漫畫報。\n針對社會輿論對暴力漫畫嘅關注，令香港政府喺1975年10月通過「不良刊物法例」，其中特別針對「色情」同「暴力」嘅漫畫，喺呢條法例下，警察可以充公漫畫書，簡直就係想將公仔書趕盡殺絕。當時黃玉郎聯同另外兩大漫畫出版代表黃光、上官小寶，發起自律運動，停止出版色情書，同時減少暴力，但政府對公仔書嘅打壓令經營出版漫畫構成壓力，於是就諗出以報紙形式嚟出版漫畫。\n結果，第一份漫畫報《生報》就咁喺1975年7月15號創報，接住嚟好似金報、青報、喜報相繼出版，好多漫畫都係先喺呢啲漫畫報連載，例如龍虎門漫畫，會先喺金報連載，然後再出公仔書。另外，馬榮成嘅中華英雄，最初亦係喺1980年開始喺金報連載，然後喺醉拳獨立本後半連載出版，後嚟大受歡迎先獨立出書。\n上官家族.\n喺黃玉郎嘅《小流氓》大熱同時，其實重有另外一個名稱一樣咁稱霸，就係以上官小寶為筆名嘅鄺東源，嗰陣時上官小寶以《李小龍》同《小流氓》打對台，兩本書同樣係當時暢銷漫畫之一，後嚟黃玉郎同上官小寶嘅出版亦成為香港出版最多漫畫嘅出版機構。而兩個人喺自己漫畫嘅專欄度筆戰，亦成為當時漫畫迷嘅話題。\n喺嗰陣時，上官小寶嘅出版社出好多唔同嘅漫畫，因為咁而培訓咗好多漫畫家，而呢班跟上官小寶出身嘅漫畫家，幾乎全部都以「上官」做筆名，所以好多人都叫佢哋做「上官家族」。比較出名嘅上官家族成員有：上官小龍、上官小強、上官玉郎、上官小威等等。\n不過，由於黃玉郎嘅出版社引入咗現代管理概念，漫畫王國日益坐大之餘，亦撬走咗好多上官小寶嘅人，佢哋雖然已經無幫上官小寶做嘢，但仍然用「上官」做筆名，因而形成「上官家族」喺當時香港漫畫界有一定程度影響力。\n主流港漫格式.\n今時今日港漫種類其實有好多，不過以主流可以喺報紙檔買到嘅公仔書嚟計，幾乎都有一個統一嘅格式。以前《小流氓》同而家嘅港漫好唔同，《小流氓》嗰陣啲公仔書都係打橫掀，印刷術語叫「橫度」，嗰陣嘅公仔書只係賣兩毫子一本。而依家嘅公仔書就全部都係直掀，印刷術語叫「直度」，賣成十三蚊一本。\n而呢啲「土炮」港漫多數都係以週刊形式出，亦有雙週刊。而公仔書嘅內容，除左有主打故事之外，重會有主筆同助理嘅專欄。以天下畫集為例，佢主要頁數都係以風雲故事為主，但最尾嗰幾頁，一定會有「主筆信箱」解答讀者來信同作者週記，「助理專欄」係講寫畫部嘅趣事，呢啲專欄好多時都發揮左作者同讀者溝通嘅功用。\n有時，公仔書會喺本書中間送拉頁海報，好似《玉郎漫畫》嘅拉頁海報就最受讀者歡迎。\n種類.\n港漫主要種類有：武俠（例如天下畫集、龍虎門、如來神掌，醉拳，中華英雄）、恐怖（例如怪異集）、綜合（例如玉郎漫畫、小強漫畫集）、超能力（例如黑豹列傳、海虎）、黑社會（例如古惑仔）。"}
{"id": "9753", "revid": "1119", "url": "https://zh-yue.wikipedia.org/wiki?curid=9753", "title": "港漫", "text": ""}
{"id": "9755", "revid": "8", "url": "https://zh-yue.wikipedia.org/wiki?curid=9755", "title": "一升的眼淚", "text": ""}
{"id": "9757", "revid": "8", "url": "https://zh-yue.wikipedia.org/wiki?curid=9757", "title": "一公升的眼淚", "text": ""}
{"id": "9762", "revid": "1223017", "url": "https://zh-yue.wikipedia.org/wiki?curid=9762", "title": "孫中山紀念館", "text": "孫中山紀念館（）位於香港中環衛城道7號，前身係香港富商何東細佬何甘棠（何鴻燊嘅叔公）嘅屋企甘棠第。紀念館係香港歷史博物館嘅第四間分館，介紹中華民國國父孫中山嘅生平以及佢同香港嘅關係。紀念館喺2006年12月12號正式開幕，以紀念孫中山先生出世140周年。\n歷史.\n甘棠第喺1914年起好，個名係以業主何甘棠嚟命名。何甘棠一直喺呢度住，直到終老（1950年）。1960年，甘棠第賣咗畀鄭氏家族，之後鄭氏又賣畀耶穌基督後期聖徒教會，甘棠第自此成為教會聚會嘅地方。1990年，甘棠第俾古物諮詢委員會列作二級歷史建築。\n2002年10月，教會向香港政府建築事務監督申請將甘棠第拆卸重建，市民同民間團體曾經舉行活動希望保留呢座建築物；2004年2月，香港政府用5,300萬港元同教會買甘棠第，並且用9100萬港元進行修葺，改建做孫中山紀念館。\n建築特色.\n甘棠第起喺斜坡上面，樓高4層，總樓面面積19,672平方呎，屬於英皇愛德華式古典建築風格。外牆就係用紅磚同埋花崗岩砌成，一、二樓都有個弧形露台，用希臘式巨柱承托，樓房設有前、後樓梯，以前前樓梯係畀主人何氏家族用，而後樓梯就畀工人用嘅。\n入場費.\n2016年8月1號開始常設展覽免費入場。"}
{"id": "9763", "revid": "19607", "url": "https://zh-yue.wikipedia.org/wiki?curid=9763", "title": "甘棠第", "text": ""}
{"id": "9780", "revid": "53354", "url": "https://zh-yue.wikipedia.org/wiki?curid=9780", "title": "義工", "text": "義工係自願咁服務社會嘅人。呢啲人唔計較物質上面嘅回報，做嘅嘢純綷義務。義工通常都係透過非牟利機構做義務工作，亦即係正規義工。不過亦有唔少人唔係做正規嘅義工，而係單打獨鬥，又或者成班人自發去做。唔係正規嘅義工，都好難統計到，所以都唔會有乜數字。\n義工雖然唔多講物質回報，不過做義工會帶來一啲非物質回報，呢啲回報令到人有推動力繼續做落去，例如因為見到人得到幫助而快樂等等…\n義工，亦指義務嘅工作。不時有人話：「嗰份義工好有意義㗎。」，因此，義工可以理解成義務嘅工作。"}
{"id": "9781", "revid": "1320986", "url": "https://zh-yue.wikipedia.org/wiki?curid=9781", "title": "香港基本法", "text": "《香港基本法》，全名《中華人民共和國香港特別行政區基本法》，係香港特別行政區嘅憲制性文件，自1997年7月1號起，取代咗殖民地時期《英皇制誥》及《皇室訓令》嘅地位，確認咗特區政府嘅組成辦法、權力同責任、同中央政府嘅關係等。\n1984年12月19號，中華人民共和國政府同英國政府經過多年談判後，簽署咗《中英聯合聲明》，解決咗香港主權問題。其中《聲明》第三段第12條表明，中華人民共和國將以《基本法》確立香港為特別行政區，重按照一國兩制方針，保持主權移交前嘅資本主義制度，維持50年唔變。中國大陸所施行嘅社會主義制度等將唔會伸延到香港，香港特區政府會維持高度自治。\n《基本法》嘅權力來源備受爭議。大部分中國大陸法律學者認為《基本法》純粹係本國法律嘅一部分；而另一啲香港法律學者就認為權力嚟自兩國共同簽署嘅《中英聯合聲明》。呢種爭議涉及中華人民共和國政府對修改《基本法》嘅法理依據，以及香港法院對挑戰《基本法》嘅權能同範圍。\n起草過程.\n《香港基本法》由基本法起草委員會負責寫草稿，成員包括香港同中國大陸人士。1985年成立嘅基本法諮詢委員會，成員全部係香港人士，佢哋負責喺香港徵詢公眾對《基本法》草案嘅意見。1988年4月，基本法起草委員會公佈首份草案。1989年2月公佈第二份草案，諮詢工作喺1989年10月結束。1990年4月4號，全國人民代表大會三次會議通過，當時嘅中國國家主席楊尚昆簽署主席令，正式頒布《香港基本法》。\n基本法起草委員會部分成員喺1989年六四事件發生後，因公開發表支持學生言論，而被中華人民共和國政府撤銷職務。\n基本法嘅解釋權.\n根據《基本法》第158條，《基本法》嘅最終解釋權屬於全國人民代表大會常務委員會（簡稱「全國人大常委會」），但亦規定香港法院可就《基本法》內有關香港自治範圍嘅事務解釋《基本法》。條文本身話，遇有條文有爭議嘅地方，終審法院應向人大常委會要求解釋。不過，自從1999年居港權事件起，特區政府直接向國務院提交咗報告，請求人大釋法。呢次因為繞過咗法院，而引起香港社會嘅爭議；而且因為喺普通法制度中，解釋法律係法院獨有嘅權力，噉做被批評為特區政府以行政干預司法，破壞香港嘅司法獨立。此外，由於《基本法》同時亦係中國全國性法律，人大常委會都有權無須香港方面嘅請求而自行解釋。\n至今，香港政府請求全國人大常委會解釋《基本法》兩次，人大常委會自行釋法一次：\n爭議同問題.\n以下簡述自《香港基本法》生效以來，引起大規模社會討論嘅問題："}
{"id": "9782", "revid": "1778436", "url": "https://zh-yue.wikipedia.org/wiki?curid=9782", "title": "香港政治", "text": "香港嘅政治係由1841年開埠後開始計起，最初係由英國人發展同埋管理，後來先慢慢開始有華人參與。香港嘅主權歸屬問題喺20世紀尾受到國際關注，中華人民共和國同埋英國經過近20年磋商，最後決定喺1997年進行主權移交，結束咗香港近二百年嘅殖民地歷史。主權移交後，香港成為中華人民共和國嘅特別行政區，以一國兩制形式平衡兩地之間政治同社會上嘅差異。主權移交後嘅政治爭議，多數涉及憲制性文件《基本法》嘅架構下，香港民主發展嘅步伐。\n英國殖民地時期.\n香港原本係中國廣東省嘅一部分，滿清時期屬新安縣管辖。中國喺鴉片戰爭戰敗後被逼同英國先後簽署《南京條約》、《北京條約》將香港島同九龍半島嘅統治權永久畀咗英國，其後重簽署咗《展拓香港界址專條》將新界租咗畀英國，為期99年（詳見香港史）。\n香港政治制度主要根據《英皇制誥》同《皇室訓令》兩份文件建立。開埠初期港督嘅權力好大，係英國皇室喺香港嘅全權代理人。港督之下有行政局同立法局：行政局係協助港督決策嘅機構，所有重要決策都要由港督會同行政局話事；立法局話就話係立法，但其實只係港督嘅諮詢機構，因所有立法局議員都係由政府委任，所以政府喺立法時有絶對嘅控制權。到咗1884年，先有第一位華人（伍廷芳）被委任做立法局議員。1926年，第一位華人（周壽臣）被委任做行政局議員。\n1960年代，香港嘅市政機構：市政局第一次實行選舉，畀合資格嘅選民選出代表佢哋嘅議員，參與決定市政政策。\n1970年代，前港督麥理浩推出喺香港推行代議政制嘅概念，等市民有參政嘅權利。\n1982年9月，英國首相戴卓爾夫人訪京，香港前途談判正式展開。由於英國唔想放棄統治香港，而中國又堅持要收返主權，所以雙方最初嘅談判都好激烈吓。英方堅持同清朝簽訂嘅條約有效，所以香港島同九龍半島嘅主權係屬於英國；而中方就堅持唔承認不平等條約。英方後來讓步，提出主權換治權，即係話英方承認中方擁有香港主權，換取中方畀英方喺1997年後繼續管治香港。最後，英方讓步，承認中方擁有香港主權，同時承諾喺1997年後結束喺港嘅統治。經過咗22輪談判，中英喺1984年12月簽咗《中英關於香港問題聯合聲明》（簡稱《中英聯合聲明》）。\n1983年，香港正式推行代議政制，成立區議會，同埋喺立法局中逐步加入民選議員。\n1985年，區域市政局成立，實行類似市政局嘅選舉制度。\n1991年，立法局開始有地區直選嘅議席。亦有人認為1980年代英國政府知道有可能要將香港交還中國，先至開始喺立法局中引入直選。\n1992年，最後一任港督彭定康推出政改方案，大幅增加立法局嘅直選議席，中共極唔鐘意，導致之後嘅「直通車」被取消，臨時立法會等事件。詳見彭定康政改方案\n1995年，殖民地最後一屆立法局選舉，有20個地區直選議席，係最多嘅一屆；另有功能組別30席，由選舉委員會選出嘅10席；官守同委任議席全部取消。\n憲制文件.\n香港基本法，由中華人民共和國全國人民代表大會喺1990年3月通過。基本法規定咗香港嘅政治體制，行政、立法同司法部門嘅職權同埋組成方法，被稱為香港嘅小憲法。\n政治體制.\n香港喺回歸後嘅政治體制基本上係三權分立，但被特登設計成行政部門對立法部門嘅制衡力較大（所謂行政主導），例如根據基本法第七十四條，立法會議員喺提出涉及政府政策嘅議案時，須先得到行政長官嘅書面同意，呢啲限制喺回歸之前都無，亦係造成咗“立法會有票無權、政府有權無票”嘅主因。至於司法部門則相對較為獨立。\n行政機構.\n香港特別行政區政府係香港嘅行政機構，執行香港特別行政區嘅行政管理權。首長係香港特別行政區行政長官。\n行政長官.\n行政長官即係指香港嘅首長，代表香港特別行政區，同時又係香港嘅行政部門：香港政府嘅首長。而家嘅行政長官係林鄭月娥。佢任期到2022年6月30日。\n行政會議係協助行政長官決策嘅最高官方機構，類似歐美國家政府嘅內閣，而家由14個官方成員同埋7個非官方成員組成。\n立法機構.\n香港立法會，係香港特別行政區嘅立法機構，每四年改選一次。\n而家嘅（第七屆）立法會有90名議席，其中20席經地方分區直選產生，30席係經功能組別選舉產生，40席係由選委會界別產生。主席由互選產生。\n而家嘅主席係：梁君彥\n司法機構.\n香港嘅司法機構由香港嘅各級法院組成，負責香港嘅司法工作，聆訊一切刑事同埋民事訴訟，獨立於行政及立法機構。終審機構係香港終審法院。香港司法機構嘅首長係終審法院首席法官，而家由張舉能做緊。\n法律體系：香港用緊嘅係英格蘭嘅普通法（Common Law）體系。\n地區行政.\n香港總共分為18個行政區域，大部份政府行政部門都喺各區設有辦事處，以地區為行政單位。區議會係每區民選嘅議會，負責就區內事務向政府提供意見，但無立法權，因為香港並無地區性嘅法律。現任行政長官曾蔭權喺2005年10月任內第一份施政報告入面宣佈將會增加區議會嘅權力，等佢哋可以負責管理地區性嘅文娛康樂設施，好似圖書館、大會堂、游水池咁。\n不過之前，包括文化、康樂、公共衞生、食肆牌照管理等市政服務，原本係由同樣係民選嘅市政局同埋區域市政局負責。但係當時嘅行政長官董建華推行市政服務改革，結果兩個市政局喺2000年1月1號解散，服務由政府接手。\n1997年後政治背景及現況.\n1997年7月1號，香港主權交返畀中國，結束咗長達150幾年嘅英國殖民統治，成為中國底下嘅一個特別行政區。根據1984年中英雙方簽署嘅中英聯合聲明，1997年後嘅香港除咗國防同外交之外，享有非常高度嘅自主權。根據香港嘅憲制性文件《基本法》所規定，香港喺主權移交後嘅50年內享有獨立嘅政治、經濟、司法同埋生活，而且可以繼續用「中國香港」嘅名義嚟參與國際事務，同埋同其他國家簽訂協議。\n行政長官.\n香港特別行政區而家嘅行政長官係林鄭月娥。佢任期至2022年6月30日。\n第一任行政長官董建華由1997年7月1號起履新，佢係由400位經中央政府指定嘅選舉團成員選出嚟。2002年佢喺無對手挑戰嘅情況下，獲得全體選舉委員會支持連任，本來任期係直到2007年6月30號為止（《香港基本法》規定行政長官只可以連任一次），但係佢喺2005年3月以健康為由辭職，同時獲選做中國人民政治協商會議全國委員會副主席。結果特首呢個職位由原本係政務司司長嘅曾蔭權署任，直到2005年6月2號，中央同意曾蔭權辭任政務司司長，以準備參加7月嘅特首選舉，同時由財政司司長唐英年署任行政長官直至曾蔭權當選為止。選舉原本計劃於2005年7月10號舉行，但由於曾蔭權取得絕大多數選舉委員嘅提名，另外兩位想參選嘅人喺攞唔到足夠提名嘅情況下，已經喺提名期完結前6月15號公開宣布棄選。選舉主任朱芬齡法官喺6月16日宣告曾蔭權自動當選。\n立法會.\n根據《香港基本法》，2007年之前嘅香港立法會由直選議員同非直選議員組成。喺特區成立後嘅第1屆香港立法會選舉入面，20名議員係由分區直選通過普選產生。 而非直選議員入面，分別有30人係經功能團體選出同埋再有10人經800人所組成嚟選舉委員會選出。之後，喺第2屆香港立法會選舉入面，有24名議員係經由分區直選通過普選所產生，而非直選議員入面，30人係經功能（職業）團體選舉產生，另外6人經選舉委員會選出。2004年的選舉入面，選舉委員會所產生嘅6席被取消，由分區直選取代。由於有投票權選舉非直選議員嘅人士，同時可選出直選議員，所以被批評選舉唔公正，唔夠民主。\n根據中英雙方最初嘅協定，香港殖民政府最後一屆立法局應該根據基本法選出，而且可以過渡回歸成為香港特區政府第一屆立法會。1993年上任嘅最後一任港督彭定康擴大功能組別嘅定義，變相令差唔多全香港嘅市民都成為合資格選民。中國政府強烈反對彭定康先斬後奏嘅政改方案，指斥違反基本法，於是剎停「直通車」，成立臨時立法會取代立法局。第一屆特區立法會喺1998年先至選出。\n2005年，全國人民代表大會常務委員會主動解釋《香港基本法》第45條，稱香港任何政治制度嘅改革都一定要得到全國人民代表大會嘅同意先至可以實行，等於間接否決香港喺2007年同埋2008年實行行政長官同立法會普選。\n根據香港基本法，政府所提出嘅草案只須立法會全體議員過半數贊成就可以獲通過，但係立法會議員所提出嘅私人草案一定要經直選同間選兩組議員分組投票，兩組均過半數贊成先可以通過。由於而家親北京勢力控制咗間選嘅大部分議席，而1998至2016年直選所採用嘅比例代表制令部分直選議席亦落入咗親北京人士度，所以政府法案好多時都比議員嘅私人草案更容易通過。所以，立法會成日畀人質疑佢制衡唔到政府行政權力，只係一個「橡皮圖章」。\n1998年5月、2000年9月同2004年9月分別舉行咗三次立法會選舉。根據香港嘅「小憲法」——香港基本法，香港特別行政區立法會議員每屆60人，佢哋嘅組合成份如下：\n2007年以後香港特別行政區立法會的產生辦法尚待決定。\n1998年同2000年嘅選舉被北京人士講到好公開，公平同埋具代表性。但係泛民主派人士就認為唔公平，因為有啲擁有比其他人更多嘅投票權。喺頭兩次選舉入面，親中陣營人士贏咗大部份嘅間選議席（事實上，有三分之一嘅間選議員係功能團體協調出來，無經過選舉投票），泛民主派人士同埋無黨派人士就贏咗大部份直選議席。\n問責制.\n前特首董建華喺任內大幅改組政府架構，喺2002年7月1號推行主要官員問責制（俗稱「部長制」）。公務員隊伍到而家仍保持佢哋一貫政治中立。高級公務員（局長、署長等）仍備受政治壓力，經常要到立法會推銷同埋解釋政策，並接受議員質詢。\n地區政治.\n香港嘅地區政治喺香港特首董建華任內亦受到特區政府嘅壓制。首先係政府喺十八區嘅區議會中插入大量委任議員。之後又喺1999年政府以市政服務混亂同架床疊屋為由，解散咗市政局同區域市政局，將三層嘅議會架構簡化成為只有兩層嘅議會，又將政府裡面原來嘅對應部門市政總署同區域市政總署解散，重組成為康樂及文化事務署同食物及環境衞生署，但係政府無按照原來承諾，加強區議會嘅權力。2002年，前特首董建華實施問責制，設置了11個凌駕各個政策局嘅問責局長。有公務員批評種種措施都令佢哋嘅士氣受到影響。\n主權移交後嘅政治議題.\n居港權.\n1999年1月，香港最高司法機構－香港終審法院－對一宗案件嘅判決引起居港權爭議。根據終審法院對基本法嘅理解，政府估計喺10年內會有160萬人可以由中國內地移居嚟香港，咁將會為香港社會帶來沉重嘅人口壓力。\n有法律界人士認為全國人民代表大會應該修改基本法嚟平息爭議。香港特區政府選擇向人大尋求釋法。1999年6月人大常委會對基本法作出咗對政府有利嘅解釋。\n雖然人大有權解釋基本法，但有評論認為人大釋法有損香港嘅司法自主。\n基本法第23條.\n2003年，香港特區政府開始就《香港基本法》第23條，就叛國，顛覆，及分裂國土等罪行進行諮詢。由於呢項法例可能會影嚮港人本來擁有嘅人權同自由，除咗部分親北京人士同社團對立法表示支持，大部分香港市民都覺得無助同憂慮。因為咁，香港民意到達前所未有咁分化。另外，公眾對法例中將可能引進內地法例入面「國家安全」嘅慨念而感到好不安。通過呢個慨念，政府可以隨時以危害國家安全嘅名義而取締任何民間組織。\n由於憂慮言論自由因此受壓，與不滿自回歸後持續6年嘅經濟不景同埋SARS前後政府施政失當，政府同各高官嘅民望持續下滑；再加上政府官員，好似當時任保安局局長嘅葉劉淑儀，推銷條例草案時囂張狂妄嘅態度，令原本對法例內容同立法方法存在分歧嘅民意，急促轉化成一致對政府嘅不滿，由此引致2003年7月1號嘅五十萬人大遊行。\n喺大遊行後，特區政府表示會對法案中一啲條文作出修改，但堅持如期喺幾日後，即係2003年7月9號就條例草案進行二讀。市民繼續不滿，有組織發起喺草案二讀當晚，喺立法會大樓外進行大型靜坐集會。直到7月6號，行政會議議員，一向支持法案條文內容嘅自由黨主席田北俊突然宣佈唔支持喺7月9號進行二讀，重即時辭去行政會議議員；特區政府於是通宵召開緊急行政會議。由於無咗自由黨喺立法會嘅支持，條例草案就好難通過度，當時嘅行政長官董建華最後要喺7月7號凌晨宣佈撤回草案，並無限期延遲立法。\n呢次喺香港市民嘅壓力下，令特區政府好尷尬咁終止23條立法進程，令中央政府十分關注；而一向對政治充滿無助感嘅香港市民亦受到啟發，重拾返因經濟不景無咗嘅信心，燃起對本土政治嘅關心。而中央政府急於穩定香港嘅政經局面，重打破咗香港回歸後一直以來不干預香港事務嘅政策，之後香港特區政府喺好多重大事務，例如2007-2008雙普選問題，都完全失去咗主導權。有人覺得咁樣損害咗「中英聯合聲明」、「香港基本法」同前中國領導人鄧小平所制定嘅「一國兩制，高度自治」嘅原則。\n之後咁多年，特區政府一直都話揾緊合適時機重新開始《基本法》第23條立法。2020年，何君堯、香港政研會同新界關注大聯盟組成23同盟，再嘗試推動推動《基本法》第23條立法，同盟喺二月底發動網上聯署，號稱收集到「100萬」個聯署。\n特首任期同普選.\n到咗2003年尾，跟住一屆行政長官嘅產生辦法成為新一輪政治爭拗嘅焦點。根據《基本法》第45條規定，特首嘅產生辦法最終會由普選產生，但重未好清楚咁訂立具體嘅方案同時間表。不過，基本法附件一第七節亦講到明選舉條例可以喺2007年或以後被修改。爭拗後來引發咗2004年2月內地報章一系列嘅評論，指香港嘅權力中心只可由「愛國者」擔當。\n人大常務委員會喺2004年4月6號頒佈對基本法附件 1 及附件 2 嘅解釋，並明確表示喺基本法嘅框架下修改選舉條例嘅建議一定要得到人大嘅支持。2004年4月26號，人大常務委員會嘅解釋等於間接否決咗喺2007年行政長官選舉同埋2008年立法會選舉實行普選。\n香港嘅泛民主派認為人大常務委員會嘅釋法同決定嚴重妨礙咗香港嘅政制發展；人大常務委員會亦因為無諮詢過香港人就夾硬決定香港政制發展，而被大肆抨擊。同時，親中派認為人大常務委員會嘅決定是順從基本法中嘅立法原意，符合一國兩制嘅方針，並且希望呢個決定可以終結各界對於香港政制發展嘅爭拗。\n之後，到咗2005年3月10號，當時嘅行政長官董建華宣佈因病辭職，各界為下一任行政長官嘅任期而爭論不休。政府、內地學者及親中派提出下一任行政長官應該繼續董建華餘下任期，並提出基本法中有相關立法原意。而泛民主派就普遍認為下一任行政長官應該根返基本法同普通法嘅原則所示開展新一個五年任期同埋要求2005年特首選舉全面普選，又指責政府夾硬將五年話係兩年係好唔合理、唔合法嘅做法。政制事務局局長林瑞麟就威脅民主派話如果佢哋向高等法院進行司法覆核嘅話，政府可能會要求人大再度釋法，將補選嘅行政長官兩年任期合法化。\n最後，香港政府喺2005年4月6號決定提請全國人民代表大會常委會釋法，將補選嘅行政長官兩年任期合法化。泛民主派群起反對，並指政府破壞法治。之後獨立民主派立法會議員陳偉業同一名獨立市民程樂蓀喺2005年4月13號向高等法院入稟就下一任行政長官任期作司法覆核，不過咁做法亦阻止唔到人大釋法。2005年4月23號，人大常委會開會，並將釋法問題列入討論議程。\n2005年4月27號，人大常委會對釋法問題進行表決，全體委員一致通過補選嘅行政長官任期為前任餘下嘅任期，為呢次釋法事件一錘定音。\n2003年同2004年嘅七一大遊行.\n政府因為防禦唔到沙士，爆發咗疫症之後反應又慢吞吞，令市民對政府無咗信心；加上政府提出就香港基本法第23條立法，市民憂慮會無咗言論自由。喺不滿同憂慮嘅社會氣氛下，2003年7月1號，數以千計嘅市民上街參加咗第一次七一大遊行。舉辦單位最初想租用維多利亞公園（維園）嘅全部四個足球場做遊行起點。但其中兩個場已經畀親中團體租咗嚟踢波同搞慶祝回歸嘉年華會。遊行舉辦單位原先估計會有20,000人參與，最後嘅數字高達300,000（警方估計）或500,000（舉辦單位)，甚至1,000,000（法輪功組織）。普遍認為有500,000人參加遊行，差不多係香港總人口嘅十分之一。遊行路線由銅鑼灣嘅維園，經金鐘、中環行到去政府總部。由於人數太多，到晚黑十點都重有遊行人士喺維園出發。\n2004年，另一個相似嘅遊行示威發生，同之前嗰次嘅路線相同，都係由維多利亞公園出發，經過軒尼詩道、金鐘同中環，到達中區政府總部。呢次遊行嘅主因，係由於遊行人士不滿人大解釋基本法，搞到2007年同2008年都無得普選行政長官同立法會；而「愛國」爭論及同幾個電台「名嘴」相繼封咪，都令好多人憂慮言論自由受損。根據組織者估計，遊行人數差唔多有53萬，而警方畀嘅數字就話大約20萬。呢次出現較低嘅數字，可能由於當時是有史以來最熱嘅7月1日，高達攝氏34度。另一個可能嘅原因係很多人要通宵睇2004年歐洲國家盃葡萄牙對荷蘭嘅比賽。同2003年嘅遊行比較，群眾怨氣好似明顯下降，或者同香港經濟開始慢慢有回塘嘅跡象同埋23條立法暫被撤銷有關。\n但係北京官員同親北京勢力就對呢一年遊行口號有唔少批評。其中「還政於民」特別多爭議，因為佢暗示回歸後人民嘅政治權利被剝奪，直情講到好似人民從來就無享受過呢種權利咁。組織者曾考慮過更改標語，但咁樣又引起咗更多嘅批評，因為咁樣做法又好似想討好北京咁。組織者叫遊行著白色衫，作為民主嘅象徵。與前一年唔同，遊行喺球場八成滿後就開始，結果遊行提早一個小時開始。由前一年中學習到遊行管理經驗，令2004年遊行更暢順。\n遊行喺嗰日晚黑八點半和平結束。"}
{"id": "9786", "revid": "1537998", "url": "https://zh-yue.wikipedia.org/wiki?curid=9786", "title": "愛", "text": "愛（）係人對其他人或者一啲嘢有強烈依附嘅感覺。呢種感覺咁會令到個人嘅情緒、行為、思想、睇嘢同態度有好大轉變。愛係人際關係其中一個好重要嘅元素，亦都好影響到對自己嘅睇法。人同人嘅愛會搞到個人溫柔，人之間有吸引力，會變到好親密，亦都有唔少正面影響，有時亦都會為咗人犧牲自己。\n愛因為係一種主觀意識，所以唔同人理解都會好唔同。"}
{"id": "9787", "revid": "143999", "url": "https://zh-yue.wikipedia.org/wiki?curid=9787", "title": "老虎", "text": "老虎（，學名：\"Panthera tigris\"），又或者叫虎，係體形最大嘅貓科動物，亦係亞洲最具代表性嘅猛獸。喺亞洲多國嘅文化中，老虎係美、勇、力量嘅象徵，人怕虎兇猛，又希望有虎咁強壯，好多時征服佢證明自己嘅力量。老虎同人嘅關係好密切，人類活動打散晒同縮細咗老虎嘅棲息地，咁人同老虎衝突機會多好多，用加上老虎有利用價值，老虎就俾人大肆捕殺，而家呢個物種嘅生存已經極之危。\n分佈.\n歷史上老虎廣泛分布喺亞洲，東去到遠東地區同朝鮮半島，西去到裏海沿岸以同土耳其東部，北去到西伯利亞，南去到東南亞，從印度尼西亞伸到印度次大陸。喺擴散過程中，老虎穿唔過阿拉伯沙漠入非洲，亦爬唔過高加索山進入歐洲。\n喺香港，過去亦有老虎出沒記錄。最著名嘅莫過於1915年3月，先後咬死兩人嘅「上水之虎」，佢嘅頭蓋骨而家放喺香港島嘅警隊博物館畀遊客睇。\n進化.\n老虎係由古食肉動物進化而嚟。大型食肉類喺700萬年前嘅新生代第三紀上新世出現並逐漸發展。古食肉類中嘅貓形類進化出多個分支，其中一種係古貓類，古貓類又再分化為恐貓、真劍齒虎類同真貓，經過第四紀冰川期，最後只有真貓類存活落嚟，分化成貓族同埋豹族兩個分支。而家嘅老虎就係由真貓類中嘅貓族演化而嚟。\n對於老虎嘅起源地講法好多，有學者認為老虎係起源於亞洲東北部嘅西伯利亞同中國東北平原，亦有學者根據化石研究，認為老虎起源於中國南部。喺老虎嘅各個亞種中，華南虎嘅頭骨結構係最接近原始老虎。\n外形特徵.\n老虎係大型貓科動物，斑紋獨特，有黑色到啡色條紋，毛由淺黃到橙紅。唔同亞種嘅虎，體形大細都有唔同，生活喺北方嘅老虎大隻啲，顏色淺啲；南方老虎細隻啲，顏色亦深啲。老虎嘅虹膜係黃色，瞳孔係圓形。耳仔背係黑色，上面明顯嘅白斑，有科學家認為咁有助啲老虎 BB 喺野外跟住阿媽活動。老虎四肢有力。掌墊大細同老虎嘅年紀有關，喺種群調查時，研究人員就掌墊大細分開邊隻打邊隻。尾較長，有環形斑紋，尾尖無長毛兼係黑色。\n習性.\n老虎係一種食肉動物，一般每隻老虎都有自己嘅地盤，除咗交配時期外，從來唔同其他老虎交往，老虎乸會獨自生同餵老虎仔，平均每胎生 2.46 隻，喺野外，初生老虎仔嘅死亡率係 3 到 4 成。喺老虎仔大個之後，老虎乸會將地盤留畀佢，再自己去搵地盤。一隻老虎霸咗個地盤之後，佢就會將地盤所有大型食肉動物好似狼、豹之類，唔係殺晒就係踢走，正所謂「據山為王」。\n老虎主要食鹿、野豬等食草動物，一定要有足夠嘅獵食地盤維生。虎一般採取潛伏襲擊嘅獵食方式，響獵物後方攻擊，喺食物嚴重短缺時，亦會攻擊人畜。印度農民喺頭蓋後戴假面具以免俾老虎襲擊，因為佢哋以為老虎決唔會響正面攻擊獵物，但係呢個方唔一定有效，老虎可能會因識穿殺人。\n分類.\n1758年，瑞典自然學家林奈將老虎定名為「\"Felis tigris\"」，模式產地為孟加拉，之後新嘅老虎亞種陸續被發現。直到1929年雷吉納德·波考克將學名改做「\"Panthera tigris tigris\"」。老虎係多形種，1968年 Vladimir Mazák 認為老虎可分為 8 個亞種，其中 3 個已經絕種。目前普遍認為老虎可分為 9 個亞種，其中 3 個經已絕種，主要係人類捕獵以及人類活動令到佢哋冇棲身之所。\n西伯利亞虎（\"Panthera tigris altaica\"）.\n西伯利亞虎亦都叫東北虎、阿穆爾虎（黑龍江嘅俄文名叫阿穆爾河）、烏蘇里虎、滿洲虎、朝鮮虎，生活喺俄羅斯西伯利亞同遠東地區，係體形最大嘅貓科動物，可達 3 米長，重 300 公斤，能夠輕易咁殺一隻強壯嘅牛，毛色淺黃，毛厚，唔怕凍。據統計目前野生嘅西伯利亞虎只有150-400 隻。\n華南虎（\"Panthera tigris amoyensis\"）.\n華南虎生活喺中國，從山東半島到岭南嘅廣大地區，由於中國人口稠密，華南虎同人接觸比較多，中國史上描寫人虎鬥爭嘅故事所指嘅都係講華南虎，華南虎體形較細。最後一隻被確認嘅野生華南虎係喺1994年射殺嘅一隻，之後就再冇確實證據證明野生種群嘅存在。1990年代以來江西、湖南、福建同貴州都有華南虎蹤跡嘅報導，但大多缺乏科學目擊證據，有關專家估計野生種群數量得 30－50 隻。分布喺中國各地動物園中飼養嘅華南虎，大約有 60 隻，都係繁衍自 50 年代捉倒嗰 6 隻華南虎，佢哋嘅基因組合嘅變化（genetic variation）唔足以維持呢個亞種，普遍相信呢個亞種最終會絕跡。\n峇里虎（\"Panthera tigris balica\"）.\n峇里虎生活響印度尼西亞峇里島，係身上條紋最多最密嘅一種老虎，條紋細密多達 100 條以上，最後一隻峇里虎據報導喺1937年被獵殺，1930年代死晒。\n印度支那虎（\"Panthera tigris corbetti\"）.\n印度支那虎體形較細，大約有 1.6 米長，主要分布響中南半島越南、老撻、柬埔寨一帶，由於當地多年來都打仗，基本上已經絕種，據講響馬來西亞重有啲野生嘅，但至今都冇確實嘅證據。\n爪哇虎（\"Panthera tigris sondaica\"）.\n爪哇虎生活響印度尼西亞嘅爪哇島，可能響1980年代絕晒種。最後一次有人響野外見倒係喺1979年。\n蘇門答臘虎（\"Panthera tigris sumatrae\"）.\n蘇門答臘虎係體形最細嘅一種老虎，生活喺印度尼西亞嘅蘇門答臘島。顏色深，接近紅色，毛短，因此肌肉輪廓明顯。目前蘇門答臘虎大約重有 400 幾隻，全部住喺 5 個國家公園裏面，偷獵（）係佢哋嘅一大威脅。\n孟加拉虎（\"Panthera tigris tigris\"）.\n孟加拉虎係目前數量最多嘅一種老虎，生活喺印度森林裏面，可能剩返2400幾隻，當年係英國殖民者最鍾意嘅捕獵對象，好似英國嘅蒙巴特勳爵一世人就先後殺咗 180 幾隻老虎。目前印度政府喺國際組織嘅協助下，保護老虎同埋佢嘅棲息地嘅工作。喺漆黑嘅熱帶森林裏面，孟加拉虎有稀有嘅黑色變種。\n只有孟加拉虎先有白虎變種，全部係由人工飼養條件下出現，極之稀有，白底加啡色條紋嘅叫「白虎」，連條紋都係淺色嘅，幾乎完全分唔出啲紋嘅叫「雪虎」。\n裏海虎（\"Panthera tigris virgata\"）.\n裏海虎生活響伊朗、阿富汗、前蘇聯中亞地區同伊拉克一帶，適應荒漠地帶生活，因此需要好大嘅獵食地盤/範圍，據報導最後一隻裏海虎係喺1968年俾人發現，之後再無出現過，1970年代尾滅絕晒。\n研究同保護.\n老虎喺生態系統中位於食物鏈頂端，係保育種嘅龍頭物種。老虎面臨嘅威脅主要嚟自人類活動令佢哋嘅棲息地縮細、分散（segmented），重有偷獵。喺有老虎分布嘅國家，殺老虎攞皮毛、虎骨、器官已經有悠久嘅傳統，獵殺這種大型貓科動物成為力量同勇氣嘅象徵。\n19世紀後，老虎喺亞洲嘅分布範圍同數量顯著減少。20世紀初全世界嘅野生老虎約有 10 萬隻，而目前淨番幾千隻。先後有 3 亞種嘅老虎喺1980年代前絕晒種，另外 5 個亞種嘅分布已經縮到極度之細，分布區嚴重分散，種群數量下降，處於瀕危狀態。\n從1960年代起，開始同虎同埋其他亞洲野生動物做咗一系列研究，亦都出咗唔少有關嘅通俗讀物，令到虎嘅危機得到國際社會嘅關注，亦因而多咗地方保護老虎。1960年以前，虎嘅狀況都係靠獵人同埋業餘博物學家傳聞得知，1963年到1965年佐治夏勒對野生孟加拉虎做咗第一次生態學研究。1969年國際自然保護聯盟（IUCN）號召全世界保護老虎，1972年世界自然基金會（WWF）「老虎項目」開始實施，呢次係針對印度次大陸、東南亞同埋印度尼西亞老虎嘅長期保護計劃。1970年代以後好多有老虎分布嘅國家都立咗更加嚴格嘅野生動物保護法，劃咗更多保護區，並且禁止獵殺老虎。1980年代尾，喺少數保護區（主要喺印度、尼泊爾同東亞）因為管理得好，老虎嘅數目同狀況係有啲改善。但係多數保護區，人同虎爭地，保護工作有好大困難。點樣解決保護區同居民衝突，係管理方面最大嘅挑戰。\n關於虎骨貿易，韓國有最完整嘅紀綠，1975年到1992年之間，韓國入咗 6 噸以上嘅虎骨，相當於 500 到 1000 隻老虎嘅骨頭。1985年開始，台灣最先禁老虎骨入口，中國大陸要去到1993年先禁，而韓國同台灣1994年就宣布禁虎骨貿易，同埋唔畀用虎骨同佢其他器官。就算係咁，都去除唔到用虎嘅傳統，仍然有非法貿易。\n由於棲息地變成孤島，搞到遺傳無辦法有多樣性。呢樣都係虎生存嘅威脅，家下大部分老虎品種都唔過 100 隻，長期近親繁殖、性別比例失衡都令到遺傳多樣性消失晒，遺傳質素亦都差埋。\n喺香港，就只有荔園動物園曾經養過老虎（分別係印度虎同西伯利亞虎），亦曾發生過老虎走甩事件。\n老虎同文化.\n老虎響中國同亞洲文化都睇成係又靚又猛嘅象徵。早響 5000 年前印度古文明（家下巴基斯坦一帶）裏面就發現圓章刻咗隻虎。印度教裏面有一個騎虎女神杜伽（Purga），呢個女神嘅象響印度周圍都見到，多出現響火車兩邊。韓國野生虎雖然已經絕晒種，但係韓國人仍然叫韓國做「青龍白虎之邦」，響1988年漢城奧運會、2002年FIFA世界盃上面，老虎就用嚟做吉祥物。響中國，老虎嘅圖案周圍都見到，殷墟甲骨文就有個虎字，家下中文虎字仍然似隻虎。好多成語、俗語中都有講老虎。老虎響十二生肖排第三。廣東話老虎乸即係屋企個女人。"}
{"id": "9788", "revid": "14", "url": "https://zh-yue.wikipedia.org/wiki?curid=9788", "title": "九龍巴士(1933)有限公司", "text": ""}
{"id": "9789", "revid": "14", "url": "https://zh-yue.wikipedia.org/wiki?curid=9789", "title": "嘉道理農場", "text": ""}
{"id": "9796", "revid": "53354", "url": "https://zh-yue.wikipedia.org/wiki?curid=9796", "title": "餸", "text": "餸係用嚟送飯嘅菜式，可以係菜、魚、肉等等整出嚟嘅菜式。雖然湯都可以送飯，但係通常都唔計入去餸度。\n餸係中式食嘢嘅術語，有話點餸食飯、四餸一湯中等人，八餸一湯有錢人。上酒樓點餸嘅菜單又要考慮有魚、有肉、又有雞咁，再加個湯。\n食肆快餐通常會有單餸飯、雙併飯，或者可以自選一至三個餸嘅飯。餸除咗跟飯，亦可以跟米粉、河粉、麵、白粥等。"}
{"id": "9797", "revid": "158703", "url": "https://zh-yue.wikipedia.org/wiki?curid=9797", "title": "香港特別行政區行政會議", "text": "行政會議（簡稱行會，）係幫香港特別行政區行政長官手決策嘅最高官方機構，由香港特別行政區行政長官擔任主席，同時自行任命成員。而家總共有三十一位成員，包括行政長官、十五位現職問責官員（官守成員）同十五位非官方人士（非官守成員）。\n香港基本法規定，行政長官喺做任何重要嘅決策之前，都一定要徵詢行政會議嘅意見。好多人都將行政會議當做歐美國家嘅內閣咁睇，但係由於行政會議並唔係以少數服從多數嘅準則嚟做決定，所以即使大部份成員都反對，最後嘅決定權仍然喺返行政長官手上。因為噉，所以行政會議較接近嘅應該係行政長官嘅智囊團，而唔係內閣。\n行政會議採用「有事啟奏，無事退朝」制度，由2007年至2013年取消過超過10次例會。\n歷史背景.\n行政會議嘅前身行政局係香港殖民地時期香港政府最高嘅決策機構，由港督主持，邀請知名社會人士擔任成員（當時叫做議員），通常有十幾人。重要政策都需由香港總督會同行政局通過咗先至可以執行。行政局有四個當然議員，包括布政司、財政司、律政司同埋英國駐港三軍司令（直到1991年），其餘由港督委任。議員分為官守（即係擔任緊官職嘅意思）同非官守兩類。\n行政局成員需要遵守保密制同集體負責制：即係話政策未決定之前所有嘢都要保密；而政策決定咗之後，所有成員都要公開支持份政策。呢種制度喺行政會議中仍然保留，但有唔少人，包括現任成員都覺得呢種制度有需要檢討；而近年亦有一啲咁嘅例子，就係同時作為立法會議員嘅行政會議成員會違反集體負責制，公開反對政府政策。\n現任成員.\n根據香港基本法，行政會議唔會好似行政局噉有當然議員；所有成員嘅任免都係由行政長官決定。"}
{"id": "9798", "revid": "3559", "url": "https://zh-yue.wikipedia.org/wiki?curid=9798", "title": "食", "text": ""}
{"id": "9799", "revid": "29554", "url": "https://zh-yue.wikipedia.org/wiki?curid=9799", "title": "口糧", "text": ""}
{"id": "9800", "revid": "29554", "url": "https://zh-yue.wikipedia.org/wiki?curid=9800", "title": "糧食", "text": ""}
{"id": "9801", "revid": "14", "url": "https://zh-yue.wikipedia.org/wiki?curid=9801", "title": "糧", "text": "糧，俗寫做粮，可以解："}
{"id": "9803", "revid": "14", "url": "https://zh-yue.wikipedia.org/wiki?curid=9803", "title": "花園", "text": "花園（）係一塊種植物嘅地。故名思義，主要係種花嘅地方。亦都有種草，果，菜，甚至係種樹。花園同田係唔同，花園通常整到靚一靚，整來畀人睇，着重觀賞價值。而田就多數係想種多啲去買，着重經濟價值。\n花園通常都係響間屋側邊圍一塊地做，多數係私人嘅。不過政府都會響一啲公眾地方，留一啲地方做花園，等公眾可以大家一齊用。呢類花園亦都係公園一種。"}
{"id": "9805", "revid": "73288", "url": "https://zh-yue.wikipedia.org/wiki?curid=9805", "title": "香港漫畫一覽", "text": "香港漫畫一覽："}
{"id": "9806", "revid": "222465", "url": "https://zh-yue.wikipedia.org/wiki?curid=9806", "title": "香港漫畫家一覽", "text": "香港漫畫家一覽："}
{"id": "9807", "revid": "222465", "url": "https://zh-yue.wikipedia.org/wiki?curid=9807", "title": "香港漫畫出版社一覽", "text": "香港漫畫出版社一覽："}
{"id": "9808", "revid": "1540437", "url": "https://zh-yue.wikipedia.org/wiki?curid=9808", "title": "筷子", "text": "筷子（），或者淨係叫筷，係種食嘢嘅工具。一對筷子共有兩支，可用嚟夾嘢食或者耙飯，但係有啲人鍾意用筷子嚟篤嘢食。\n筷子係東亞四國：中日韓越嘅主要食具。泰國都有用，不過淨係用來飲湯水同食麵。\n名.\n喺古代嘅中國，筷子原本叫做箸，由於廣東話嘅「箸」字同個「住」字同音，「住」即係停喺度噉解，唔係好吉利嘅，所以改成\"快\"，即係快啲，後來創咗個「筷」字，同個「快」字同音。\n揸法.\n筷子嘅標準揸法係：上支用姆、食、中三隻手指彎彎咁鉗住，好似揸鉛筆咁；下支用姆指同食指之間嘅虎口夾住，再用無名指承住。夾食物時，下支基本上唔郁，靠鉗住上支嘅三隻手指用力嚟夾實嚿嘢。\n由於力點嘅食指距離支點嘅姆指好近，而重點嘅嗰嚿嘢就遠好多，所以話筷子係一種嘥力嘅槓桿。\n禮儀.\n中國人用筷子食飯夾餸係由遠古流傳落嚟嘅，上至皇室貴冑，下至平民百姓都會用，所以日常生活當中對筷子嘅運用有佢非常講究嘅一套。揸法固之然要正宗，以前重指明要用右手嚟揸，而且筷子嘅兩端一定要對齊。喺食飯前，對筷子一定要整齊平排咁放喺飯碗嘅右邊，而食完飯之後就要將對筷子整齊咁擺喺正中。\n禮儀上有規定點樣用筷子，以下就列舉出「用筷子衰十一」嘅十一種禁忌： "}
{"id": "9809", "revid": "14", "url": "https://zh-yue.wikipedia.org/wiki?curid=9809", "title": "筷", "text": ""}
{"id": "9810", "revid": "14", "url": "https://zh-yue.wikipedia.org/wiki?curid=9810", "title": "箸", "text": ""}
{"id": "9811", "revid": "8", "url": "https://zh-yue.wikipedia.org/wiki?curid=9811", "title": "香港漫畫列表", "text": ""}
{"id": "9812", "revid": "8", "url": "https://zh-yue.wikipedia.org/wiki?curid=9812", "title": "香港漫畫家列表", "text": ""}
{"id": "9813", "revid": "8", "url": "https://zh-yue.wikipedia.org/wiki?curid=9813", "title": "香港漫畫出版社列表", "text": ""}
{"id": "9814", "revid": "158703", "url": "https://zh-yue.wikipedia.org/wiki?curid=9814", "title": "洋紫荊", "text": "洋紫荊（；學名：'），又叫香港蘭（；）或宮粉紫荊（），係蘇木亞科羊蹄甲屬嘅常綠喬木。原產香港同印度地區。呢種樹係鄉土樹種。\n2005年，香港大學研究證實洋紫荊唔係獨立物種，而係紅花羊蹄甲（'）同宮粉羊蹄甲（'）嘅混種。\n形態.\n樹枝長而向外伸，上面有向下沊嘅椏。葉8～15cm長，一塊兩瓣，似心或圓形，頂端似羊蹄。花洋紫，似荊花，有5嚿花瓣同5支公芯，樣大而明顯，有香味。每年2～4月開花，而且多花少葉。洋紫荊嘅果係扁長豆莢形嘅，但佢一般都唔會結果，即使結果，果莢裡面嘅種子都冇辦法發芽生長，或者直情係冇種子。喺大埔區曾經有人發現過結果嘅洋紫荊。\n由於一般唔會搵到洋紫荊嘅種子，現時係以扦插法或者嫁接法去繁殖，大多數嘅洋紫荊樹幹上面都可以清楚見到接合位。\n佢對地形嘅適應性比較犀利，可以抵抗大氣污染。\n用途.\n呢種樹可以用嚟做觀景植物。另外，由於佢啲葉有啲似個心噉，所以有人重會摘佢做書籤。\n文化.\n香港特別行政區花.\n洋紫荊係香港一個神父1880年響薄扶林行山，去到一間廢屋附近發現。1965年成為香港市花。1997年後香港特別行政區用洋紫荊做區徽同區旗嘅圖案。但係《香港基本法》中文版將洋紫荊叫做紫荊花，英文版依然叫bauhinia。其實咁係錯嘅，因為紫荊花（學名 \"\"）係另一種植物，屬於紫荊屬，而洋紫荊係羊蹄甲屬，佢哋嘅外形亦完全唔相似。"}
{"id": "9815", "revid": "214787", "url": "https://zh-yue.wikipedia.org/wiki?curid=9815", "title": "唐氏綜合症", "text": "唐氏綜合症（，），舊陣時叫蒙古症（），係一種基因病。病嘅原因為第21對染色體多咗一條。呢個病會令到人會嚴重弱智同痙癴。唐氏 首先歸納到呢個病，覺得面闊闊似蒙古人種，叫佢做蒙古症。後尾呢個名有歧視蒙古人之嫌，所以要改名做唐氏綜合症。"}
{"id": "9816", "revid": "14", "url": "https://zh-yue.wikipedia.org/wiki?curid=9816", "title": "蒙古症", "text": ""}
{"id": "9817", "revid": "14", "url": "https://zh-yue.wikipedia.org/wiki?curid=9817", "title": "Bauhinia blakeana", "text": ""}
{"id": "9818", "revid": "14", "url": "https://zh-yue.wikipedia.org/wiki?curid=9818", "title": "香港蘭", "text": ""}
{"id": "9819", "revid": "14", "url": "https://zh-yue.wikipedia.org/wiki?curid=9819", "title": "聰明葉", "text": ""}
{"id": "9822", "revid": "1852532", "url": "https://zh-yue.wikipedia.org/wiki?curid=9822", "title": "香港特別行政區政府組織架構", "text": "香港特別行政區政府嘅行政部門除咗首長行政長官之外，由第一層司長、第二層決策局、第三層部門所組成。\n根據《香港基本法》，特區政府設置「政務司、財政司、律政司同各局、處、署」。事實上，香港並冇「政務司」或「財政司」嘅部門，而各決策局喺編制上只需向政務司司長辦公室同財政司司長辦公室負責同匯報施政工作；大部分政府部門設喺決制局之下。另外，行政長官辦公室同部分獨立機構，例如廉政公署、申訴專員公署、審計署等直屬行政長官，署長同問責局長一樣經由行政長官提名，由中華人民共和國國務院任命。\n組織架構.\n司長同副司長.\n司長包括政務司司長、財政司司長、律政司司長，直接向行政長官負責，負責制訂最主要嘅政策；屬於「主要官員」，任免都需要由行政長官報請中國國務院（中央人民政府）批准。政務司司長、財政司司長、律政司司長屬下各設一名副司長同一名司長政治助理，其中律政司司長冇轄下決策局，但律政司司長係行政長官首要嘅法律顧問。\n政府總部.\n決策局（又稱為政策局）首長為決策局局長，亦係「主要官員」，職能類似英國政府部長嘅內閣大臣，負責制訂、統籌、檢討特訂範籌，例如衞生、運輸、保安等政策，同監督屬下執行部門嘅工作；所有決策局又共同組成政府總部。前行政長官董建華喺2002年7月1號實行問責制之前，所有決策局都只向政務司司長或財政司司長負責；實行問責制後，改為直接向行政長官負責。2005年10月12號新任行政長官曾蔭權喺佢第一份施政報告中又改為決策局先向政務司司長同財政司司長匯報，兩個人先再向行政長官匯報。\n「3司13局」係司長同決策局嘅統稱，2015年11月19號之前係「3司12局」。自前行政長官曾蔭權喺2007年7月1號實施主要官員問責制起，傳媒就開始用呢個叫法。\n「6司15局」係司長同決策局嘅統稱，2022年7月1號之前係「3司13局」。自現任行政長官李家超喺2022年7月1號上任並實施政府架構重组起，傳媒就開始用呢個叫法。\n決策局（政府總部）.\n政府部門.\n政府部門由17.7萬名公務員組成，負責執行行政長官會同行政會議嘅政策同立法會制定嘅《香港法例》，並管理公共事務。\n部門.\n通常叫做「署」（好似衞生署）或「處」（如香港警務處），主管都係香港公務員，好多都係向所屬嘅決策局局長負責，其中一啲要直接向司長負責（好似行政署要向政務司司長負責咁），另外重有審計署直接向立法會報告；廉政公署同申訴專員公署直接向行政長官負責。"}
{"id": "9823", "revid": "8", "url": "https://zh-yue.wikipedia.org/wiki?curid=9823", "title": "月", "text": ""}
{"id": "9827", "revid": "139018", "url": "https://zh-yue.wikipedia.org/wiki?curid=9827", "title": "阿剌伯", "text": "阿剌伯（）係亞洲西南一大片地方，不過範圍可大可細。一般來講主要係阿剌伯半島，即係東面係波斯灣、幼發拉底河域，南面係印度洋，西面係蘇彝士地峽同紅海，北面就穿過沙漠，伸到去美索不達米亞同敍利亞。有啲定義亦都包埋西奈半島。\n古代中文阿剌伯呢度地方叫天方或大食。近年受中國大陸官方影響，亦都寫做阿拉伯。\n阿剌伯大部份地方都係好乾。上面住咗好多唔同種人。不過受到回敎影響，佢哋都認自己做阿剌伯人。因為回敎影響力好廣泛，所以唔少信回敎，響阿剌伯附近嘅亞洲、非洲各國都叫歸自己係阿剌伯，因為噉叫佢做阿剌伯世界。"}
{"id": "9828", "revid": "14", "url": "https://zh-yue.wikipedia.org/wiki?curid=9828", "title": "阿拉伯", "text": ""}
{"id": "9829", "revid": "14", "url": "https://zh-yue.wikipedia.org/wiki?curid=9829", "title": "天方", "text": ""}
{"id": "9830", "revid": "14", "url": "https://zh-yue.wikipedia.org/wiki?curid=9830", "title": "大食", "text": ""}
{"id": "9832", "revid": "143999", "url": "https://zh-yue.wikipedia.org/wiki?curid=9832", "title": "軍事戰略", "text": "戰略係交戰一方嘅總體計劃，以協調打仗目的，情報搜集，拉攏盟友，對內外宣傳，資源調配，個別戰場戰役目標各方面。\n美國防部當今嘅主導戰略係「速制」（）。"}
{"id": "9834", "revid": "158703", "url": "https://zh-yue.wikipedia.org/wiki?curid=9834", "title": "千米", "text": "千米（；符號：km），又叫，係公制（國際單位制；SI）倍量長度單位。定義係米（公尺）嘅一千倍，亦即一千米（一公里）等於1000米（一千公尺）。佢嘅符號含義要拆開解：米（m）係SI基本長度單位，而千米係米嘅103倍，呢個倍數根據SI字頭，叫做千（k），噉樣「千（k）」加「米（m）」嘅意思就係「千米（km）」。千米嘅英式英文係kilometre，而美式英文嘅串法係kilometer；另外英文俗話叫做click，又拼klick，一公里叫做「1 click」，三公里叫「3 click」，主要係軍隊無綫通信時用。千米經常用喺地方之間嘅地理距離，比如高速路嘅里程牌等（不過英美兩國慣用哩）。\n約等式：\n1 千米（公里）= 1,000 米（公尺）= 100,000 厘米（公分） = 1,000,000 毫米（公厘）\n相鄰長度單位：\n百米 ≪ 千米 ≪ 兆米\n歷史.\n睇吓：\n國際應用.\n絕大部嘅國家用國際標準長度，美國係例外。"}
{"id": "9835", "revid": "31458", "url": "https://zh-yue.wikipedia.org/wiki?curid=9835", "title": "公里", "text": ""}
{"id": "9838", "revid": "143999", "url": "https://zh-yue.wikipedia.org/wiki?curid=9838", "title": "朝頭早", "text": "朝頭早，又或者叫侵早 、晨早、朝早、上晝，係指由日出至中午嗰段時間，朝頭早同中午、晏晝同埋夜晚合成一日。朝頭早語體中文係「早晨」。粵語嘅「早晨」係響朝早打招呼嘅說話，意思同英文嘅 或者書面語「早安」一樣。\n啲人響朝頭早會食嘅嘢叫早餐，而家有人將早餐加埋午餐一齊食，叫早午餐 。\n上午.\n朝頭早嘅書面語係「」。響講時間嗰陣，上午代表十二小時制響正午之前嘅部份例如：「而家係上午十一點正」。"}
{"id": "9839", "revid": "14", "url": "https://zh-yue.wikipedia.org/wiki?curid=9839", "title": "晨早", "text": ""}
{"id": "9840", "revid": "14", "url": "https://zh-yue.wikipedia.org/wiki?curid=9840", "title": "朝早", "text": ""}
{"id": "9841", "revid": "130891", "url": "https://zh-yue.wikipedia.org/wiki?curid=9841", "title": "早晨", "text": "早晨，係響朝早打招呼（問候）嘅說話。通常只會喺10點前講，如果十一二點講，可能嘅回應係：「仲早呀」或者「唔早啦」。\n早晨嘅意思同英文嘅 或書面語「早安」一樣。\n書面語上，「」嘅意思係朝頭早。\n粵劇術語.\n喺戲班度，只要係第一次見面，就會互相叫「早晨」無論係日頭定夜晚 。"}
{"id": "9843", "revid": "1133", "url": "https://zh-yue.wikipedia.org/wiki?curid=9843", "title": "上晝", "text": ""}
{"id": "9845", "revid": "542", "url": "https://zh-yue.wikipedia.org/wiki?curid=9845", "title": "器", "text": ""}
{"id": "9846", "revid": "542", "url": "https://zh-yue.wikipedia.org/wiki?curid=9846", "title": "形上學", "text": ""}
{"id": "9852", "revid": "1835597", "url": "https://zh-yue.wikipedia.org/wiki?curid=9852", "title": "手淫", "text": "手淫（），以前齋指人用手或物件刺激自己嘅性器官取樂，同自慰（）係同義詞，現時「手淫」嘅意思包括指由他人代勞嘅做法。\n有啲人鍾意響手淫嗰陣時用到其他平日可以見到嘅野、性玩具刺激自己。好多研究都話打飛機響社會入面好普遍，無分性別同年紀，雖然每個人用嘅方法都有啲唔同。科學家搵唔到打飛機同隨便一種病之間有啲咩關係。\n手淫自古就有，見諸文物古籍。但唔同地方，會有唔同觀感。唔可以喺大庭廣眾手淫，要偷偷手淫。除咗人之外，動物都會有類似手淫行為，令佢哋興奮。\n年紀.\n有啲細路仔，甚至嬰兒都會自慰。人自青春期起，性慾大增，手淫行為亦更多。\n名.\n男.\n現代大多數男性都有手淫嘅習慣，有啲甚至每日多次。其實手淫唔一定要用手，可以用蕉皮、生豬肉、毛巾、甚至二手底褲、趴喺張床郁陰莖等等。\n打飛機通常都需要性幻想來增加性興奮，達到射精為止。男同性戀者亦會以互相打飛機作男男性行為，因為較為方便、簡單。\n有啲人以為手淫係壞習慣，所以以後戒除，其實手淫係正常嘅現象，可以解決性需要，而且有啲動物都有自慰嘅習慣。好似熊噉，佢哋會將陰莖放喺樹幹上面磨擦，以達到性興奮。但係如果覺得手淫帶來困擾，可以嘗試戒除，因為自慰唔係必要嘅。\n開始進入發育期嘅時候（最早11歲），因為體內激素分泌好多，扯旗嘅次數多咗。無論幾時都會扯旗，不過瞓醒之後，好多人都會有慣性扯旗嘅情況。有啲人扯旗嘅時候好奇，而嘗試捽自己嘅陰莖，噉就達到性興奮，射精。亦都有男性係睇鹹片、㚻片，或者同其他男性朋友互相交流嘅時候，俾人教咗射精。有啲人一世都唔學手淫，係正常嘅。男同性戀手淫嘅時候幻想是但一個性感男人。\n好多男性都有打飛機，以下簡單寫有關男性打飛機：\n男性手淫又叫打飛機（）、打JJ、打J、打丁。「淫」字喺中文有「過多」嘅意思。大陸網絡詞有打手槍同擼管。\n男人興奮時叫火，手淫高潮射精，就叫「出火」。\n女.\n唔少女性亦都有自慰習慣，隨着性知識普及、刑罰同禁令逐漸消失，自慰更加多女人為之及述之。唔少女性開始自慰並唔係特登，而係摩擦到下面嗰陣有快感，之後先開始自慰。\n女性常見自慰方法：\n女性手淫又叫打潛艇。"}
{"id": "9853", "revid": "158703", "url": "https://zh-yue.wikipedia.org/wiki?curid=9853", "title": "打飛機", "text": "打飛機原本指用火器，譬如用鎗同導彈攻擊飛機（文獻例子有「《怎樣打飛機》」），後來引申出其他意思，包括："}
{"id": "9854", "revid": "1816728", "url": "https://zh-yue.wikipedia.org/wiki?curid=9854", "title": "射精", "text": "射精係雄性動物性行為嗰陣將精液射出嘅反射動作。對於人類，性成熟嘅男性通過性行為例如睇片、性交、自慰等等嘅方式達到性興奮嗰陣，生殖系統嘅管道會強烈收縮同放鬆，精液就會射出嚟。"}
{"id": "9855", "revid": "8", "url": "https://zh-yue.wikipedia.org/wiki?curid=9855", "title": "香港馬會", "text": ""}
{"id": "9857", "revid": "8", "url": "https://zh-yue.wikipedia.org/wiki?curid=9857", "title": "數學基礎課題", "text": ""}
{"id": "9858", "revid": "123770", "url": "https://zh-yue.wikipedia.org/wiki?curid=9858", "title": "香港賽馬", "text": "賽馬喺香港歷史悠久，係香港最受歡迎嘅運動之一，香港人又會叫跑馬。\n賽馬喺香港好多時俾人同賭扣埋一齊。阿爸阿媽見到仔女揭開張馬經，慌死學壞，大鬧「做乜學人賭馬！」。於是賽馬晌香港某啲人心目中極之唔好，甚至將賽馬同賭劃成等號。咁嘅賽馬文化晌世界都算得首屈一指兼夾寥寥無幾。\n香港嘅賽馬由香港賽馬會搞同管，負責整個香港賽馬事業嘅運作。除咗香港賽馬會搞嘅賽馬博彩，其他博彩渠道都係犯法。\n歷史.\n早期.\n早喺香港成為英國殖民地初期，英國人已經將賽馬帶嚟香港，喺當時叫黃泥涌谷嘅跑馬地搞賽馬。最早嘅賽馬喺1844年。照記載，1850年代已經有唔同錦標賽事。1873年有第一次香港打吡大賽，1884年香港賽馬會成立，管理香港賽馬，喺快活谷馬場跑道側邊起咗嗰好廢嘅看台。早期賽馬每年一次，每次幾日，叫周年大賽。有份玩嘅馬主同馬迷多數都係英國人同其他鬼佬，包括啲官同洋行職員等。華人參與成份幾乎係無。\n1918年2月26號，快活谷馬場跑周年大賽嗰陣發生火災。件事好大鑊，死咗超過500人。由於當時個看台只用竹搭，加上場地狹窄，環境擠迫，所以死傷慘重。\n日治時期，賽馬並無因打仗而收檔。日本人繼續馬照跑，乘機搵油水，消磨市民心智。後尾唔夠真馬重搞到跑木馬。\n二次大戰後嘅香港，唔理鬼佬定華人都覺得賽馬越嚟越過癮。1960年代，一到跑馬日子，快活谷馬場都人頭湧湧。馬會開始諗吓喺新界沙田起多個馬場。\n戰後職業化.\n香港賽馬由開埠以嚟都係業餘，由好鍾意騎馬嘅人做騎師。隨住賽馬運動發展，業餘騎師制度開始唔夠使，於是喺1971年正式行職業化，搵外國專業騎師嚟香港騎，又開埋見習騎師訓練班，訓練本地全職騎師。第一屆畢業嘅見習生有曾經出去幫世界大馬主之一阿加汗騎嘅多屆香港冠軍騎師告東尼。騎師訓練班去到而家一直都有搞，一路為香港馬圈補充新血，培訓一班本地薑。呢啲本地騎師晌港澳兩地從騎（家陣晌澳門策騎嘅有何華麟、林凱、梁家偉），之後從練（例如葉楚航、陳柏鴻、呂健威、容天鵬、沈集成、羅富全、丁冠豪），又或者投身評馬人行列（例如洪維德、王若舜、張學勤），令到馬圈發展更健全同平衡。\n沙田馬場喺1978年10月落成，提供更掂更正嘅養馬同賽馬環境。去到1980年代，馬匹質素亦係咁提高，馬主願意買更貴嘅馬嚟香港跑。呢一期香港出現過祿怡、同德呢啲馬王。去到1990年代，香港賽馬發展到一個更高嘅水平。\n國際化.\n隨住賽事同馬匹質素不斷提升，1980年代尾，香港的賽馬水平已經同賽馬發達國家睇齊。馬會喺1988年第一次搞香港邀請盃賽，邀請新加坡馬匹嚟跑，賽事漸漸發展成香港國際賽事，無論賽事水準同獎金都係世界頂級水平。\n踏入1990年代，香港晌國際馬壇地位亦提高，馬匹去外國跑嘅情況越嚟越多，開始有收穫。1995年，有性格喺澳洲高智錦標跑第三，係第一匹遠征入位嘅香港馬。而到咗2000年，靚蝦王贏日本安田記念，係首匹遠征贏馬嘅香港馬。\n由1999年開始，香港盃升呢成為國際一級賽，成為香港賽馬史上第一項獲評為國際一級賽嘅賽事，隨後香港一哩錦標、香港瓶、女皇盃、香港短途錦標、冠軍一哩賽、董事盃、香港金盃、女皇銀禧紀念盃、香港冠軍暨遮打盃、主席短途獎、百週年紀念短途盃都先後升呢成為國際一級賽，令到香港有12項國際一級賽。\n賽事概況.\n賽馬日.\n賽馬日通常晌星期三、六同日舉行。星期三跑夜馬，多數跑快活谷，但間中都會跑沙田，編8場。週末會揀星期六或日是但一日跑日馬，多數跑沙田，但一季中總有三兩日係跑快活谷日馬，多數編10場。有時夾埋越洋轉播就會多一兩場，甚至擺星期二跑夜馬（例如轉播澳洲墨爾本杯）。\n馬場.\n香港地跑馬，最初係喺港島黃泥涌谷嘅快活谷馬場（又叫跑馬地）舉行。快活谷馬場歷史悠久，1844年經已搞第一次賽馬。快活谷係世界少有市區馬場，而且跑好多夜間馬，經已係世界知名嘅地標。快活谷現設一條草地跑道，但亦曾經有過沙地同安妥膠跑道，全部晌1990年代中期換晒做一條草地跑道。\n1971年，政府拍板畀馬會喺沙田起馬場，並喺1973年尾開始起。又爆山又填海，終於沙田馬場喺1978年10月4日正式開幕。經過不斷擴建，起大個看台，換個超闊大銀幕，起個天幕同新沙圈，沙田馬場設施水平經已經係世界一級。香港多數大賽都會擺喺呢個規模較大嘅馬場度跑。\n評分制度.\n香港賽馬行評分制，多跑讓磅賽，同年紀馬賽事又或者年度大賽就跑隻隻馬孭同一個磅嘅平磅賽。每匹馬都有個評分。評分制度算係比較特別，除咗港澳，全世界唔係好多地方用。晌早期，香港賽馬按評分劃出咗好多班次，直到近年將所有馬劃作六班：\n每季賽事有唔少贊助盃賽，但係級際賽一直維持晌十幾場大賽，後來馬會編多一啲三級賽嚟增加賽事可觀情況，喺2017-2018馬季，本港舉行嘅分級賽總共30幾場。\n馬.\n晌香港跑嘅馬，會標做四種：\n香港太細，無自己嘅配種業。家陣跑緊嘅馬全部喺晌外國養好晒買過嚟，通常嚟自澳洲、紐西蘭、英國、法國、愛爾蘭、美國呢啲賽馬同配種事業都好蓬勃嘅國家。近年又開始有南非、阿根廷等冷門地方嘅馬引入香港。由於香港無配種，馬一旦退役，等如冇咗搵銀價值。所以多數香港馬都係閹咗嘅雄馬，即係騸馬，因為咁樣做可以令隻馬無咁燥。而香港馬中嘅雌馬更加係十隻手指數得晒咁少。只有好少部份叻嘅雄馬退役後會送去有配種業嘅地方打種，好似幸運馬主、事事為王等等。\n騎師.\n香港賽馬嘅騎師有本地培訓同海外引入。家陣本地薑多數係由騎師訓練班入行，做到見習生就可以出賽，贏夠一定場數就會升為大師傅。洋將就由練馬師同馬會本身斟返嚟。現時晌香港騎緊嘅洋將不乏國際有名嘅騎師，好似早期嘅摩加利、魏德禮、雷誠、畢奇、巫斯義、冼毅力、韋達，而家嘅莫雷拉、潘頓、田泰安、史卓豐、利敬國、巴度等等。間中馬會斟返嚟晌季中客串或騎一段時間嘅騎師又係當時得令，好似蘇銘倫、莫雅、蘇兆輝、貝湯美、馬雅呢啲。\n21世紀初，華人騎師生存空間縮細。因為洋將當道，好多熱門馬明星馬都交晒畀啲洋將騎，令到華將無乜實力座騎，經常騎一啲被認為無乜贏馬機會嘅冷門出賽。其實佢哋嘅騎功公認唔差過洋將，於是馬會除咗推行見習生減磅，重優惠每位華籍大師傅，上陣可以減兩磅。自此情況稍有好轉，賴維銘、鄭雨滇、蔡明紹、黎海榮等贏馬數字都多番啲，但重係晌掙扎期。不過，除咗湯智傑之外，梁家俊、楊明綸、何澤堯、蘇狄雄、黃皓楠、蔣嘉琦、巫顯東、潘明輝、黃俊、周俊樂嘅相繼崛起，亦令華人騎師擴充咗一定嘅生存空間。\n博彩.\n香港賽馬會係香港唯一合法接受賽馬投注嘅機構，提供多種投注方式。彩池及投注額排世界前頭。馬會晌彩池中抽佣做營運經費，重抽取部份作為博彩稅畀香港政府，馬迷經常呻話俾馬會係咁抽水。\n除咗場內投注之外，馬會亦接受場外、電話、網上投注、流動通訊投注及自助終端機投注，現有超過100間場外投注站，及超過100萬個電話投注戶口。\n1990年代後期，面對經濟衰退、非法外圍投注、同埋澳門賽馬投注等等嘅問題，投注額每況愈下。近年馬會不斷大力宣傳賽馬，將重點集中喺自由行人士，重將投注彩池推陳出新，吸引投注額。每逢國際賽就快到，都會搵明星做推廣大使，又會搞一連串活動吸引馬迷入場，但係投注額重未止跌回升。投注額從96-97年度創下924億港紙新高之後一直跌，跌到05-06年度投注額得番600億5000萬，足足跌咗超過三成半。晌06-07馬季，馬會開始對大客回水，每注買一萬就回一部份水，希望引多啲人嚟買馬賭馬。"}
{"id": "9862", "revid": "544079", "url": "https://zh-yue.wikipedia.org/wiki?curid=9862", "title": "賭馬", "text": ""}
{"id": "9865", "revid": "14", "url": "https://zh-yue.wikipedia.org/wiki?curid=9865", "title": "Comic Fans", "text": "Comic Fans 係由香港嘅天下出版社出版嘅少女漫畫月刊，偏向日式少女畫風。\n佢喺1995年8月創刊，首次喺嗰年嘅漫畫節推出，創刊號共再版咗兩次。根據創刊號嘅一篇感想話：Comic Fans 嘅出版係由於當時有讀者睇過美少女戰士嘅單行本之後，成日打電話問新一期美少女戰士幾時出，所以天下出版社就出咗呢本漫畫月刊。初期並唔係好多地方有得賣，之後OK便利店成為特定發售點之一。Comic Fans 連載嘅日本漫畫都係嚟自日本講談社嘅少女漫畫月刊なかよし（NAKAYOSI）。後來亦有幾位香港漫畫家嘅作品。\nComic Fans喺推出2012年6月號之後，正式宣布停刊。"}
{"id": "9869", "revid": "1233845", "url": "https://zh-yue.wikipedia.org/wiki?curid=9869", "title": "撐龍舟 (足球)", "text": "撐龍舟本來係指端午節嘅活動；即係十幾廿人每人揸碌槳坐喺一條龍舟度，將支槳由前向後咁划水係咁撐，條舟就會向前逳。而每年端午搞嘅爬龍舟比賽，叫做「龍舟競渡」。\n而喺足球界，當有高空波飛埋去一個球員度，球員用後尾枕頂個波去自己後面，就叫做撐龍舟。呢招有人愛嚟解圍，有人愛嚟瓦解兩邊出波嘅攻勢，甚至有人愛嚟攻門。雖然撐龍舟通常無乜力，但係隨時殺守門員一個措手不及，就咁被呢一招陰到。\n更多時候係防守球員判斷高空波來勢出錯，本來想用正額嚟頂波，點知個波就喺頭頂跣過，或者直情用後尾枕頂到應。由於係防守球員頂後，進攻球員就算明明喺越位位都變唔越位，於是守方就係咁賴嘢。"}
{"id": "9870", "revid": "4501", "url": "https://zh-yue.wikipedia.org/wiki?curid=9870", "title": "新力", "text": ""}
{"id": "9871", "revid": "527", "url": "https://zh-yue.wikipedia.org/wiki?curid=9871", "title": "撐龍舟(足球)", "text": ""}
{"id": "9878", "revid": "527", "url": "https://zh-yue.wikipedia.org/wiki?curid=9878", "title": "虎", "text": ""}
{"id": "9879", "revid": "214935", "url": "https://zh-yue.wikipedia.org/wiki?curid=9879", "title": "皴", "text": "皴係山水畫基本筆法（勾皴刷染點）之一，係表現山脈筋骨同埋營造石頭質感之手段。寫嶺南山水多用#披麻皴；寫險峰多用#斧劈皴；亦有卷雲皴荷葉皴等，因石而異。"}
{"id": "9880", "revid": "1740309", "url": "https://zh-yue.wikipedia.org/wiki?curid=9880", "title": "亞媽", "text": "亞媽／阿媽／呀媽，仔女稱呼生佢嘅女人，亦即係生仔女嘅女人，亦即生母。有時養育仔女嘅女人，都叫亞媽，亦即養母。亞媽叫法非常之多，主要有媽，其次有母，兩者上古應同源。母字非常古老，而媽係唐宋時起嘅表音字。重有個娘字，都有亞媽之意。書面多數寫母親，一般唔會用來稱呼。現今又興叫老婆老公嘅亞媽做亞媽。\n媽字系有媽、媽媽（粵拼：）、老媽子、媽子、老媽媽。母字系有老母（粵拼：（一般調）／粵拼：（咒罵調））、家母，區別用法有生母、養母、代母、後母、繼母，其他類似亞媽，如伯母、嬸母、亞母，都係母字旁及。娘，現今較少用來叫亞媽，鄉音或者有，文學有用娘同娘親，其他類似亞媽，如伯娘、三娘嘅，有時娘要升調。\n香港受英文影響，英文亞媽叫mother，所以有人就叫媽打。英文變體mummy，變體mum、mammy或者mommy，亦變成媽咪（粵拼：）呢個叫法。\n亞媽個「亞」，係冇歧異嘅廣東話起首音寫法。古代慣以阿字寫起首音，然而其嘅廣東音已演化「粵拼：」，如喺「阿彌陀佛」、「阿膠」入面嘅噉。近世受北方話影響，亦有人寫「阿」，故「阿媽」變返常見。\n來源.\n唔理係媽定係母（古代媽同母都係ma），都好可能係蘇蝦學出聲嘅頭嗰幾種聲。因為咁就畀大人當係叫阿媽嘅。爸（pa），爹（te）都係有異曲同工之妙。所以有啲話同廣東話唔同，阿爸阿媽會掉轉來叫。\n定義.\n阿媽係雌性，係仔女對由肚裏面生佢哋出嚟嘅人嘅稱呼。不過有時候，就算唔係由呢個人親自生出嚟，但係呢個人獻出咗養育之恩，咁被佢養育嘅人都可以叫佢做媽媽。\n如果親生阿媽離咗世或者離咗婚而唔再同爸爸一齊，但係爸爸就娶咗另一個女人，咁呢個女人就會成為啲仔女嘅「繼母」（俗稱「後母」或者「後底乸」）。\n母愛.\n母愛係指阿媽對子女嘅愛。所以話阿媽係最偉大嘅人亦絕大部份嘅人都會贊同，因為除咗以上講嘅之外，有啲媽媽為咗仔女，重會不惜犧牲自己，甚至獻出性命嚟作出保護；以上呢啲行為就稱之為「母愛」。\n有好多電視或者電影都會用母愛嚟做橋段，就好似香港有一套同系列嘅電影，佢哋分別係喺1985年出品嘅《法外情》、1988年嘅《法內情》同埋1989年嘅《法內情大結局》，呢系列嘅戲充份咁刻劃出媽媽對個仔無私嘅愛，係十分之感人肺腑嘅經典電影。套戲係由葉德嫻飾演阿媽，而劉德華就飾演做律師嘅仔。\n另外，美國人安娜查維斯兩母女，一直咁推崇阿媽對仔女嘅母愛，要定下母親節。個女響阿媽死咗之後兩年，就將1907年5月12號佢阿媽死忌做母親節。最後美國1914年開始將每年5月第二個星期日定為「母親節」。而呢個習俗就推廣到世界各地。\n另類用法.\n人類對於一個有感情嘅地方或者有感情嘅事物，甚至敬拜嘅神靈等等，都可以用母親嘅名號嚟稱呼，好似：\n做錯嘢或者見到啲嘢而驚嘆、或者感嘆話覺得唔抵、唔忿氣，好多時會搬阿媽出嚟作為感嘆。例如中國北方人好興喺感嘆時大叫：「我的媽呀！」或者「媽的！」。\n各種語言嘅粗口，包括粵語粗口，都好興搬人哋阿媽出嚟鬧同侮辱，好似屌你老母。\n形容粗俗嘅鬧交或埋怨，尤其是用到以上用語時，會講媽媽聲。\n水母（又叫「白蚱」）並唔屬於阿媽呢個欄目嘅，而係一種無脊椎嘅水中軟體生物。"}
{"id": "9881", "revid": "29554", "url": "https://zh-yue.wikipedia.org/wiki?curid=9881", "title": "老母", "text": ""}
{"id": "9882", "revid": "29554", "url": "https://zh-yue.wikipedia.org/wiki?curid=9882", "title": "媽", "text": ""}
{"id": "9883", "revid": "29554", "url": "https://zh-yue.wikipedia.org/wiki?curid=9883", "title": "娘親", "text": ""}
{"id": "9884", "revid": "29554", "url": "https://zh-yue.wikipedia.org/wiki?curid=9884", "title": "老媽子", "text": ""}
{"id": "9885", "revid": "29554", "url": "https://zh-yue.wikipedia.org/wiki?curid=9885", "title": "母親", "text": ""}
{"id": "9889", "revid": "14", "url": "https://zh-yue.wikipedia.org/wiki?curid=9889", "title": "無來頭", "text": ""}
{"id": "9891", "revid": "29554", "url": "https://zh-yue.wikipedia.org/wiki?curid=9891", "title": "母", "text": ""}
{"id": "9894", "revid": "29554", "url": "https://zh-yue.wikipedia.org/wiki?curid=9894", "title": "媽咪", "text": ""}
{"id": "9895", "revid": "1119", "url": "https://zh-yue.wikipedia.org/wiki?curid=9895", "title": "香港無線電視", "text": ""}
{"id": "9896", "revid": "1682030", "url": "https://zh-yue.wikipedia.org/wiki?curid=9896", "title": "亞爸", "text": "亞爸／阿爸／呀爸（讀音「」），即係爸爸（讀音「」）、父親，老頭（子）（讀音「」）、老竇（讀音「」，俗寫「老豆」），單字叫父，而古時嘅中國就叫爹或者阿父。新潮嘅叫法係爹哋（讀音「」），係英文「daddy」嘅譯音。\n音.\n古父字同今爸字同或近音。中文聲韻學上，古無輕唇音，當今父字f聲母，古音為 p 或 b 嘅聲母，爸字係父音變後造字。\n有唔少語文都用pa音同ma音代表父母，係蘇蝦仔初發嘅音。 \n粵語「亞爸」，發音係a-ba（重音喺第二個字）音調喺不同地區略有不同。書面語「父」，發音係fu。\n日文.\n最一般用お父さん（おとうさん，otou san）。口語「父」chichi。尊敬語「父上」chichi ue（意思係父親大人）。\n阿拉美語.\nAramaic 阿拉姆語/亞拉姆語/亞蘭語/阿拉米語/阿拉美語，亦係 abba。\n「竇」嘅字同音之來源.\n講法一.\n「老竇」嘅「老」係一種尊敬嘅前綴語，至於「竇」，就喺《三字經》度出。\n《三字經》入面講咗「竇燕山，有義方；教五子，名俱揚。」，話有個叫竇燕山（原名竇禹鈞）嘅人教養得法，將五個仔都教到揚名立萬。\n結果「老竇」變咗亞爸嘅尊稱。\n講法二.\n根據上面嘅講法，尤其係香港嘅文化人、次文化堂社長彭志銘曾經喺二〇〇六年三月六到七號響AM730嗰度鬧過。\n彭生話呢個所謂嘅「老竇」起源係另一位本地出名作家容若先生喺1950年代嘅一篇吹水文章裏面作，完全無根據。而按佢講法，「老竇」一字嘅出現係因為順德話嘅「頭」字咁啱就係同「竇」字一樣音。老竇嘅正寫，其實就係老頭。\n定義.\n亞爸一定係雄性，係仔女對同自己亞媽扑嘢而生出嚟嘅人嘅稱呼，係有直接血緣關係。不過有時候，就算唔係由呢個人嘅精子而生，但係呢個人獻出咗養育之恩，咁被佢養育嘅人都可以叫佢做「亞爸、老頭」（即係義父）。基佬兩公公養育嘅仔有兩個亞爸，都係叫「亞爸、老頭」，不過要加個名，例如「銳爸」、「送爸」。如果親生亞爸離咗世或者離咗婚而唔再同亞媽一齊，但係老母就嫁咗畀另一個男人，咁呢個男人就會成為啲仔女嘅「繼父」（又稱為「後父」）。\n父愛.\n一般嚟講，亞爸喺倫理關係圖裏面相比起亞媽可以話喺尊敬角度上面差咗少少，但係都值得尊敬嘅（除咗少數個別例子），因為佢雖然只係獻出咗一粒精子，而且冇懷胎十月大住個肚，普遍形象亦都十分之嚴肅好似冇乜人情味咁，但係佢為咗養育仔女而默默咁不辭勞苦辛勤工作，無怨無悔，可能喺教導嘅方式上比較嚴厲，不過心裏面其實都會愛自己嘅仔女。所以話亞爸係一個偉大嘅人亦相信絕大部份嘅人都會贊同，因為除咗以上講嘅之外，有啲亞爸為咗仔女，重會不惜犧牲自己，甚至獻出生命嚟作出保護；以上呢啲行為就稱之為「父愛」。\n有好多電視或者電影都會用父愛嚟做橋，就好似香港有一套2006年出嘅電影叫做《父子》，戲入面刻劃出亞爸同個仔之間嘅愛，由關愛到到茅盾，然後一齊發掘幸福，係令人感受好深嘅電影之一。套戲係由郭富城飾演亞爸，而當時只得九歲嘅小童星吳景滔就飾演做仔仔。\n另外，為咗尊崇亞爸對仔女嘅父愛，喺1910年開始，每年6月嘅第三個星期日都會為「父親節」而慶祝。\n另類亞爸.\n除咗人同埋動物入面有生育能力嘅雄性生物有資格成為人哋亞爸之外，喺充滿情感嘅人類世界入面，對於一個有感情嘅地方或者有感情嘅事物，甚至敬拜嘅神靈……等等呢啲，都可以用父親嘅名號嚟稱呼，好似："}
{"id": "9897", "revid": "29554", "url": "https://zh-yue.wikipedia.org/wiki?curid=9897", "title": "爸爸", "text": ""}
{"id": "9898", "revid": "29554", "url": "https://zh-yue.wikipedia.org/wiki?curid=9898", "title": "爸", "text": ""}
{"id": "9899", "revid": "29554", "url": "https://zh-yue.wikipedia.org/wiki?curid=9899", "title": "老豆", "text": ""}
{"id": "9900", "revid": "29554", "url": "https://zh-yue.wikipedia.org/wiki?curid=9900", "title": "爹吔", "text": ""}
{"id": "9901", "revid": "29554", "url": "https://zh-yue.wikipedia.org/wiki?curid=9901", "title": "父", "text": ""}
{"id": "9902", "revid": "29554", "url": "https://zh-yue.wikipedia.org/wiki?curid=9902", "title": "父親", "text": ""}
{"id": "9903", "revid": "29554", "url": "https://zh-yue.wikipedia.org/wiki?curid=9903", "title": "老頭子", "text": ""}
{"id": "9904", "revid": "29554", "url": "https://zh-yue.wikipedia.org/wiki?curid=9904", "title": "爹", "text": ""}
{"id": "9905", "revid": "542", "url": "https://zh-yue.wikipedia.org/wiki?curid=9905", "title": "港紙", "text": ""}
{"id": "9906", "revid": "542", "url": "https://zh-yue.wikipedia.org/wiki?curid=9906", "title": "港銀", "text": ""}
{"id": "9907", "revid": "1133", "url": "https://zh-yue.wikipedia.org/wiki?curid=9907", "title": "蚊 （錢）", "text": ""}
{"id": "9908", "revid": "29554", "url": "https://zh-yue.wikipedia.org/wiki?curid=9908", "title": "媽打", "text": ""}
{"id": "9909", "revid": "29554", "url": "https://zh-yue.wikipedia.org/wiki?curid=9909", "title": "蚊 (錢)", "text": ""}
{"id": "9910", "revid": "214935", "url": "https://zh-yue.wikipedia.org/wiki?curid=9910", "title": "人渣", "text": ""}
{"id": "9911", "revid": "42683", "url": "https://zh-yue.wikipedia.org/wiki?curid=9911", "title": "壽衣", "text": "壽衣，係為過世嘅人着嘅衫褲鞋襪，作為殮葬之用。或者，壽衣可以定義為最後一套唔係自己着，亦唔會換嘅衫。較傳統嘅會着長衫，而家亦有人揀死者生前鍾意嘅衫褲、裙、西裝… 唔同嘅地方、國家、文化習俗，都有啲唔一樣。但都希望佢哋最後一程，有個莊嚴嘅外表。"}
{"id": "9912", "revid": "1722764", "url": "https://zh-yue.wikipedia.org/wiki?curid=9912", "title": "咕喱", "text": "咕喱，係英文 \"Coolie\" 同埋葡文發音嘅\"Koolie\"廣東話音譯，出自北京話嘅「苦力」；指嗰啲搬運、出勞力而搵錢嘅搬運工人；有所謂碼頭咕喱，即係喺碼頭度做搬運，負責上落貨物嘅搬運工人。"}
{"id": "9914", "revid": "4501", "url": "https://zh-yue.wikipedia.org/wiki?curid=9914", "title": "咸家剷", "text": ""}
{"id": "9915", "revid": "4501", "url": "https://zh-yue.wikipedia.org/wiki?curid=9915", "title": "冚家鏟", "text": ""}
{"id": "9917", "revid": "4501", "url": "https://zh-yue.wikipedia.org/wiki?curid=9917", "title": "冚家富貴", "text": ""}
{"id": "9918", "revid": "171096", "url": "https://zh-yue.wikipedia.org/wiki?curid=9918", "title": "小西灣", "text": "小西灣，本名柴灣仔，亦叫小柴灣，係香港一地，亦喺一灣，響柴灣東面。灣已填，化身新興嘅住宅區，人口約莫七萬。行政上歸東區。\n名.\n原名柴灣仔，皆因地近柴灣。英文柴灣初時唔寫做 Chai Wan，或口音，或誤聽，寫做 Sai Wan。柴灣仔就半音半意，繙成 Little Sai Wan。及後師爺不明所以，將佢倒繙做小柴灣、小西灣。師爺再倒轉返英文，今英文寫 Siu Sai Wan。\n地理.\n小西灣喺柴灣一帶，範圍包括永泰道以東嘅地方。喺未填海之前，小西灣係柴灣東邊嘅灣仔。\n史.\n小西灣一帶原本係英國情報中心。1947年，英國同埋美國、澳洲、加拿大、新西蘭簽署聯合收集情報嘅協議。因此，英軍喺小西灣起咗成個遠東最大規模嘅情報中心，監聽中國無線電通訊。到咗1980年代，香港將會鐵定會交畀中國，英軍就將成個情報中心拆到渣都無淨。\n去到1980年代，因為要起地下鐵路，柴灣市區嘅徙置大廈要拆，政府為咗安置呢班居民，加上應付日益膨漲嘅市區人口，所以決定開發小西灣。當時政府見小西灣個小西會令人諗起屌屄兩個性器官兼粗口字，唔係咁好聽，所以建議過改名做小柴灣，但因為當地居民反對，所以幾年後小西灣邨落成，將個名改返做小西灣。但係家下香港的士同業都採用佢嘅諧音做呢個地區嘅暗語。\n小西灣由於好近鯉魚門，環境極佳，所以政府就喺當地起居屋來賣，樓盤包括富景花園、富怡花園同富欣花園等。而對海皮一塊地，更加引到大型地產發展商信和置業來投，喺1997年佢用咗118億港紙投到，起咗豪宅藍灣半島。而該地價就創下香港最高賣地成交價，直到2017年由龍光地產同埋合景泰富一齊用168.6億港紙投到鴨脷洲利南道地皮，記錄先至打破。\n教育.\n小西灣有多間中小學校，中學有中華基金中學、漢華中學、福建中學 (小西灣)、衛理中學同嶺南衡怡紀念中學，而小學就有培僑小學。\n交通.\n藍灣半島起好，小西灣越來越多人住，新巴同城巴兩間巴士公司將唔少原本以柴灣東為總站嘅巴士線，加長到小西灣，總站重搬到小西灣邨同埋藍灣半島兩個大巴士總站。\n政府曾建議地下鐵路研究將從柴灣延伸入小西灣，但由於路線太過兜轉，地鐵公司唔受。地鐵亦研究過用輕便鐵路將小西灣同柴灣連埋，但係造價同融資好多問題搞到不了了之。\n公共交通.\n小西灣有好多巴士同小巴綫，而且唔少重過隧道過埋維多利亞港，甚至遠到赤鱲角機場都有。近嘅會駁去柴灣站。"}
{"id": "9919", "revid": "542", "url": "https://zh-yue.wikipedia.org/wiki?curid=9919", "title": "燒你數簿", "text": ""}
{"id": "9921", "revid": "1729578", "url": "https://zh-yue.wikipedia.org/wiki?curid=9921", "title": "小露寶", "text": "小露寶係1974年嘅一套日本真人扮演（特撮）兒童電視劇裏面主角嘅香港譯名，亦係套劇嘅片名。呢套嘢嘅日本名係『がんばれ!! ロボコン』，曾於1974年10月4號至到1977年3月25號期間喺日本NET-TV電視台放映，香港粵語配音版就由當年亞洲電視嘅前身——麗的電視播映，全套有成118集，而佢嘅原作者就係石之森章太郎（當時佢嘅名只係石森章太郎）。\n背景及主角性格特點.\n劇中嘅主角小露寶係一間機械人學校嘅學生，呢間學校專門訓練啲機械人學生成為人類嘅好朋友，因應每個學生嘅本身設計嘅特點嚟到幫助人類嘅日常生活、建設社會，每次返學嘅時候，鋼鐵老師就會因應學生喺人類社會上所貢獻過嘅事而畀分數，差得好緊要嘅就得最低嘅零雞蛋，而做得好好得到一百分滿分嘅學生重會獎一個心心貼紙擺喺個身上，作為可以成為A級機械人嘅模範標誌。小露寶屬於家務機械人嘅種類，俾老師安排喺社羣嘅家庭度幫手做家務，可惜佢係一個好鬼大懵同埋經常擺烏龍嘅機械人，成日一心諗住幫助人類，點知好多時弄巧反拙變成闖禍連連。\n佢喺頭一二年班嘅時候寄居喺姓大山嘅屋企入面同大山家嘅人一齊生活，而到咗第三年就寄居喺姓小川嘅屋企。因為佢嘅大懵加上衝動嘅性格，於是成日帶畀寄居家庭同埋週圍嘅人好多麻煩，亦因此佢成日都係得零分，雖然佢有一班好好嘅同學仔，有啲咩事都會出手幫佢，但好多時都改變唔到闖禍嘅結果。\n咪以為小露寶係一個機械人就應該咩都冇有怕，其實佢嘅最大敵人，就係細隻過佢好多，但係無處不在嘅曱甴，每次一見到曱甴就嚇到發晒癲完全失控；而第二恐懼正是佢同學仔小吱喳手上面嘅大針筒。\n身體及機能.\n小露寶全身紅色，手臂同成對腳係銀色，好似風琴管咁款，對手好似蟹鉗咁；佢頭頂有支小小嘅天線，肚腹打開蓋之後會見到裏面嘅機件，具有一百匹馬力；背後有支可以收得埋嘅直昇機扇葉，幫佢飛行；而當雙腳收埋可以換成一對車轆畀佢喺路上飛馳。\n其他角色.\n……等等。\n主題歌.\n日本版一共六首嘅主題歌同完場歌都係由被譽為日本動畫歌王嘅水木一郎先生所主唱。\n香港版嘅「小露寶」粵語主題歌就由女歌手鍾叮噹所唱。因為原裝日本版嘅音樂已經好開心醒神，再配上粵語嘅得意歌詞，令聽到嘅人留下好深嘅印象；而當中幾句：「大踏步神情確威武，小子大名露寶，人人皆知道……（白：小露寶嚟啦！小露寶好嘢！）又大力，又肯做，身手好志超高，朋友，休想睇小我用機器製造。」，基本上已經成為咗香港兒歌界嘅經典之一。"}
{"id": "9922", "revid": "70546", "url": "https://zh-yue.wikipedia.org/wiki?curid=9922", "title": "頂點代數", "text": "頂點代數,又叫頂點算子代數(, \"VOA\") 係共形場論(保角場論)嘅代數結構。其應用包括魔群月光猜想()同埋幾何化朗蘭兹綱領。\n1986 年，Richard Borcherds 受二維共形場論中用以插入場之頂點算子啓發，提出頂點算子代數結構。 重要例子有：\n定義頂點算子代數嘅各公理抽象自物理學人所謂嘅手徵代數()，其嚴格數學定義由 Beilinson 同埋 Drinfeld 提出。\n定義.\n一嚿頂點代數由以下資料組成： \n並滿足以下條件：:\n此乘法映射常被寫作「狀態——場 對應」()：\n給V中每一向量配上一支以算子為值嘅形式分佈(「頂點算子」)；其物理意義係喺原點插入一算子。\"T\"則係無窮小位移嘅一粒生成元。 「四頂點函數」公理統一咗（誤差唔過奇異值嘅）結合律與交換律。 位移公理涵蘊\n\"Ta = a-2\"1, 故\"Y\" 之值決定了\"T\" 之值。\n分級頂點代數.\n一Z+-分級頂點代數係\n使每\"a\" ∈ Vk 與 \"b\" ∈ Vm, 符合\"a\"n \"b\" ∈ Vk+m-n-1.\n設有一Z+-分級頂點代數. 其一 Virasoro 元 為 \"V\"中2 一元 ω , 使頂點算子\n符合以下條件: \"V\"n 中每一元 \"a\"符合: \n&lt;/ul&gt;\n其中 \"c\" 係一常值，叫「中心荷」()， 或「\"V\"之秩」()。 此亦使\"V\"成為 Virasoro 代數之一表示。\n例.\n仿射李代數嘅頂點代數.\n設\n咁"}
{"id": "9923", "revid": "542", "url": "https://zh-yue.wikipedia.org/wiki?curid=9923", "title": "頂點算子代數", "text": ""}
{"id": "9924", "revid": "542", "url": "https://zh-yue.wikipedia.org/wiki?curid=9924", "title": "VOA", "text": ""}
{"id": "9925", "revid": "1133", "url": "https://zh-yue.wikipedia.org/wiki?curid=9925", "title": "小路寶", "text": ""}
{"id": "9926", "revid": "259", "url": "https://zh-yue.wikipedia.org/wiki?curid=9926", "title": "帖雅娜", "text": "帖雅娜（Tie Yana，）原籍中國河南，家下係香港女子乒乓波選手。\n帖雅娜7歲開始打波，1990年加入鄭州專業隊，1995年佢參加咗國家二隊集訓，不過入選唔到中華人民共和國國家隊，1997年入咗華東理工大學讀書，2001年奪得2001年夏季世界大學生運動會女單、混雙同團體三面金牌。\n帖雅娜擅以右手橫握波板。加入咗香港隊之後，喺國際乒聯大獎賽上嘅戰績一直好厲害，喺釜山亞運會度同張鈺合作，拎埋混雙冠軍。"}
{"id": "9932", "revid": "70546", "url": "https://zh-yue.wikipedia.org/wiki?curid=9932", "title": "職業摔角手一覽", "text": "由於大部份職業摔角選手都無一個官方或者廣泛認知嘅中文名，所以只能用英文為主。又由於摔角手數目太多，呢度只列出活躍選手名單，重有就係選手名單會因為合約期滿、轉會或各種原因而有所變動，請留意變動。\n世界摔角娛樂 (WWE).\nRAW.\n男子組.\nShelton Benjamin, Lance Cade, Carlito (Carly Colón), John Cena, \"Hacksaw\" Jim Duggan, Kenny Dykstra (Ken Doane), Edge (Adam Copeland) , Eugene (Nick Dinsmore), Ric Flair (Richard Fliehr), Shad Gaspard, The Great Khali (Dalip Singh), Charlie Haas, Jeff Hardy, JTG (Jayson Paul), Chris Masters (Chris Mordetsky), Robbie McAllister (Derek Graham-Couch), Rory McAllister (Russell Murray), Shawn Michaels (Michael Hickenbottom), Trevor Murdoch (Trevor Rhodes), Johnny Nitro (John Hennigan), Randy Orton, Scotty 2 Hotty (Scott Garland), Snitsky (Eugene Snisky), Super Crazy (Francisco Pantoja Islas), Umaga (Eddie Fatu), Val Venis (Sean Morley), Viscera (Nelson Frazier, Jr.)\n女子組.\nMickie James , Maria (Maria Kanellis), Melina (Melina Perez), Candice Michelle (Candice Beckman), Victoria (Lisa Marie Varon), Torrie Wilson\n砌低你 (WWE Friday Night SmackDown!).\n男子組.\nBatista (Dave Bautista), The Boogeyman (Marty Wright) , Chris Benoit, Deuce (James Reiher, Jr.), Domino (Cliff Compton), Finlay (David Finlay) , Funaki (Shoichi Funaki) , Chavo Guerrero (Salvador Guerrero III), Matt Hardy, Gregory Helms, Kane (Glen Jacobs) , Brian Kendrick, Mr. Kennedy (Ken Anderson), King Booker (Booker Huffman), Paul London, Joey Mercury (Adam Birch) , Mike \"The Miz\" Mizanin, Jamie Noble (James Howard or James Gibson), Montel Vontavious Porter (Antonio Banks), William Regal (Darren Matthews) , Sylvan (Sylvain Grenier) , Dave Taylor, The Undertaker (Mark Calaway), Vito (Vito LoGrasso), Jimmy Wang Yang (James Yun)\n女子組.\nJillian Hall, Kristal Marshall, Ashley Massaro \n極限冠軍摔角聯盟(ECW).\n男子組.\nElijah Burke, CM Punk (Phil Brooks), Marcus Cor Von (Monty Brown), Tommy Dreamer (Tom Laughlin), René Duprée (René Goguen), Hardcore Holly (Bob Howard), Mike Knox (Mike Hettinga), Bobby Lashley (Franklin Lashley) , Little Guido Maritato (James Maritato) , Balls Mahoney (Jonathan Rechner) , Shannon Moore, Stevie Richards (Michael Manna) , Sabu (Terry Brunk), The Sandman (Jim Fullington) , Matt Striker (Matthew Kaye), Test (Andrew Martin), Kevin Thorn (Kevin Fertig), Rob Van Dam (Rob Szatkowski)\n女子組.\nAriel (Shelly Martinez), Brooke (Brooke Adams) - \"Extreme Exposé 成員\", Layla El - \"Extreme Exposé 成員\", Kelly Kelly (Barbie Blank) - \"Extreme Exposé 組長\", Trinity (Stephanie Finochio)\n其他非選手名單.\n, Justin Roberts - \"佈幕員(Ring announcer)\"\n, Joey Styles (Joseph Bonsignore) - \"旁述\" \n, Tazz (Peter Senerchia) - \"旁述\""}
{"id": "9934", "revid": "14", "url": "https://zh-yue.wikipedia.org/wiki?curid=9934", "title": "電子郵件", "text": ""}
{"id": "9935", "revid": "1119", "url": "https://zh-yue.wikipedia.org/wiki?curid=9935", "title": "ATV", "text": ""}
{"id": "9936", "revid": "1855265", "url": "https://zh-yue.wikipedia.org/wiki?curid=9936", "title": "週末摔角大狂熱", "text": "《週末摔角大狂熱》係香港亞洲電視已經停播嘅外購摔角娛樂節目，有正派、邪派嘅對立比賽，重有每週受歡迎摔角手排名榜等，加上「抵死」嘅譯名，嗰陣時引起咗一股摔角嘅熱潮。\n歷史.\n大約喺1994至1995年期間開始播映，呢個節目係亞洲電視首次從美國買入嘅職業摔角節目，喺香港譯名做《週末摔角大狂熱》，由（World Championship Wrestling，官方簡稱為 WCW）所制作嘅職業摔角節目。"}
{"id": "9938", "revid": "1182636", "url": "https://zh-yue.wikipedia.org/wiki?curid=9938", "title": "張鈺", "text": "張鈺（，），香港人，香港男子乒乓波選手，擅左手橫板快攻結合弧圈打法。"}
{"id": "9940", "revid": "14", "url": "https://zh-yue.wikipedia.org/wiki?curid=9940", "title": "職業摔角手列表", "text": ""}
{"id": "9941", "revid": "113147", "url": "https://zh-yue.wikipedia.org/wiki?curid=9941", "title": "砌低你", "text": "砌低你係香港無綫電視明珠台喺2000年至2001年期間播映嘅職業摔角節目，呢個節目原本係喺美國嘅世界摔角娛樂（WWE）公司所制作嘅重頭節目之一，原名係WWE Friday Night SmackDown!，無綫電視明珠台喺2000年買落轉播權，逢星期三晚喺最後新聞之後播出，播咗一年就再無播。\nFriday Night SmackDown!簡稱Smackdown!，而家喺美國嘅CW Television Network同加拿大嘅The Score Network播出，另外喺全世界多個國家都有轉播。\n砌低你原本係世界摔角娛樂公司所制作出嚟同另一間職摔公司世界冠軍摔角（WCW）所制作嘅職摔節目Thunder打對台，喺1999年4月29號首播，同世界摔角娛樂公司其他制作唔同，呢個唔係一個直播節目，而係一個錄影節目。\n目前砌低你係世界摔角娛樂公司三大重頭節目之一，其餘兩個重頭節目分別係Raw同NXT。"}
{"id": "9942", "revid": "8", "url": "https://zh-yue.wikipedia.org/wiki?curid=9942", "title": "連中三元 (足球)", "text": ""}
{"id": "9945", "revid": "70546", "url": "https://zh-yue.wikipedia.org/wiki?curid=9945", "title": "古典摔角", "text": "古典摔角係摔角運動嘅一「式」，另一「式」係自由式摔角。\n比賽規則.\n古典摔角入面，選手只可以用手臂同上半身，唔可以用腳或捉住對手臀部以下嘅位置。"}
{"id": "9946", "revid": "1701066", "url": "https://zh-yue.wikipedia.org/wiki?curid=9946", "title": "摔角", "text": "摔角，中國大陸叫摔跤，係古希臘發展出嚟嘅一種運動項目，根據希臘神話嘅傳說記載，摔角係由英雄德修斯（Theseus）所創。\n摔角可以分為古典式；又稱為希臘羅馬式（Greco-Roman wrestling），同埋自由式（freestyle wrestling）兩種。\n乜嘢係摔角？.\n狗仔或者貓仔有啲好似打交咁樣嘅嬉戲，但係呢種咁樣嘅嬉戲，雙方都唔會傷害對方，而呢一種咁樣形式嘅打交，其實已經係一種動物版本嘅摔角。\n而人類嘅摔角最初係由祭神儀式開始，因為係格鬥技關係，總畀人覺得係啲打打殺殺嘅嘢，但係喺人類歷史入面，摔角從來未曾試過作為廝殺用途。\n簡史.\n喺無乜娛樂嘅古代社會，人類一直用呢種角力運動嚟嬉戲，玩玩吓越玩越刁鑽，結果就不斷諗出各種技術同玩法，摔角就係咁誕生。所以，摔角原本就係一種唔會傷害對方身體嘅角力格鬥遊戲，而唔係以殺死或傷害對方為目的嘅戰爭式格鬥。喺古代嘅奧林匹克運動會入面，摔角一早就係正式嘅項目。喺希臘設有稱為\"競技場\"嘅年青人修練場，喺嗰度進行摔角同社會教育，因為咁樣，所以摔角對古希臘人嚟講，亦係一種教育手段。\n人類赤裸身體，互相競賽「心」、「身」同「技術」 嘅簡單運動－摔角，喺人類文化發展中一直扮演住重要一環，唔理喺乜嘢時代，摔角手都零捨受人尊敬，咁除咗因為摔角手曾經係宗教儀式一部份，同時亦因為摔角手係集「心」、「體」、「技術」三者合一嘅卓越強者，摔角手所呈現畀世人嘅係一種具人性魅力嘅人物。\n一般運動形式入面，會有包括殘留狩獵形態嘅運動好似足球、欖球，或者係具有宗教儀式嘅運動好似體操、跳水咁，又有比試人類體能嘅運動好似田徑。而摔角就可歸屬晒所有運動形式嘅領域，同其他運動都無嘅獨特文化性，總之，自古摔角就被認為係增長人類魅力嘅身體活動同文化。呢啲都係點解佢即使係古老運動，但今日仍然可以普及，而且發展到全世界嘅原因。\n類型.\n摔角通常都係指奧林匹克項目入面嘅業餘摔角（Amateur Wrestling），分為古典式；又稱為希臘羅馬式（Greco-Roman wrestling），同埋自由式（freestyle wrestling）兩種。亦有純表演用嘅職業摔角，不過職業摔角同業餘摔角其實係兩樣好唔同嘅嘢嚟。\n喺摔角裡面絕對唔會有拳打腳踢嘅招式，因為摔角本來就唔係一種需要傷害對手嘅格鬥，但職業摔角由於係用嚟表演，為咗增加感官剌激，所以先加入拳打腳踢嘅招式。\n除咗呢幾種摔角之外，亦有喺蒙古發展出嚟嘅蒙古摔跤，蒙古摔跤又有佢一套獨特嘅技巧同規矩。\n摔角入面有好多好實用嘅格鬥技巧，尤其用喺制服對手方面嘅技巧，所以喺混合格鬥界亦有好多擅長摔角嘅格鬥家，其中以一啲關節技（Submission）最多人用，另外摔角入面嘅一啲防衛技巧亦好適合用喺混合格鬥入面，所以摔角係武術界其實好受到重視。\n規則.\n業餘摔角嘅規則比職業摔角復雜得多，用唔同嘅招式有唔同嘅攞分方法，男子摔角同女子摔角嘅規則又有分別，基本上摔角嘅目的係為咗制壓對手，意思就係制服同壓止對方嘅活動，而喺比賽上會以限時入面最先令對手兩個博頭掂地為之贏，如果喺限時入面壓制唔到對手，就會用分數定勝負，至於計分方法就會根據唔同類型嘅摔角而有唔同。 "}
{"id": "9947", "revid": "259", "url": "https://zh-yue.wikipedia.org/wiki?curid=9947", "title": "靈車", "text": "靈車，又叫棺材車、靈柩車，係用來運送靈柩或棺材嘅車，出殯嘅時候由醫院、殮房‎或殯儀館，送去火葬場或墳場。\n喺香港亦有類似用途嘅黑箱車，係食環署轄下負責運送屍體嘅車，有別於靈車，通常由意外或自殺死亡現場運送屍體去殮房‎。"}
{"id": "9948", "revid": "1133", "url": "https://zh-yue.wikipedia.org/wiki?curid=9948", "title": "針鼴", "text": "針鼴科（鼴音「演」），通常又叫有刺食蟻獸，同鴨嘴獸一樣係而家重生存嘅單孔目哺乳動物。呢科有兩個屬四種，全部住喺澳洲同新畿內亞。\n分類.\n針鼴科分為兩個屬，針鼴屬同原針鼴屬。喺針鼴屬中只得一個品種；而原針鼴屬現存有3個品種，另外同屬嘅兩個品種經已絕種，只有化石。\n針鼴屬.\n澳洲針鼴（\"Tachyglossus aculeatus\"）喺新畿內亞東南部俾人發現，而且喺澳洲接近嘅地方亦發現佢哋嘅蹤跡，包括澳洲阿爾卑斯山脈同內陸沙漠地區，尤其喺螞蟻同白蟻非常多嘅地方。佢哋嘅體形比原針鼴屬動物細，但有長啲嘅刺。\n原針鼴屬.\n原針鼴屬三個品種都係新畿內亞嘅「土著」，俾人捉嚟食而慢慢減少，蚯蚓同昆蟲係為嘢食，喺森林嘅樹葉堆中搵食。\n絕咗種嘅兩個品種係：\n特徵.\n針鼴科係細嘅哺乳動物，成身都有毛同刺。外表上，佢哋似南美洲嘅食蟻獸同其他有刺哺乳動物，好似刺猬同豪豬。腳短有大爪，不過四肢強而有力，令佢哋成為強勁嘅挖掘者。\n佢哋有細同長嘅「口鼻部」，同時有口同鼻嘅功能，但係冇牙。會撕開軟木或蟻丘，用長同埋有黏性嘅脷，將獵物黐嚟食。澳洲針鼴多食蟻同白蟻，而原針鼴屬鍾意食蚯蚓、昆蟲。\n針鼴科動物同鴨嘴獸一樣，係卵生嘅哺乳動物。雌性針鼴科動物會喺交配後第廿二日，生一個有羽毛同軟殼嘅蛋，並將佢放入身上嘅「育兒袋」裏面。孵化約需要十日時間，幼獸會從阿媽嘅乳腺啜食奶。喺育兒袋裏面約 45 - 55 日，BB 會開始生刺出嚟。呢個時候阿媽會開始挖掘籠安置 BB，約每五日返來餵一次，直至 BB七個月大斷奶為止。\n保育現狀.\n針鼴係一種好難成功繁殖嘅物種，目前全世界只有兩次成功繁殖嘅記錄：第一次喺1908年，喺巴林動物園（Belin Zoo）裏面成功繁殖出一隻，但係過咗3個月度就死咗；另一次喺1955年，Basel Zoo有一隻重83克，有12.5厘米長嘅針鼴出世，剛出世時佢個身好凍，雖然其後為佢保暖，但係都活唔到兩日。\n香港動植物公園以前亦有養針鼴。籠係喺含笑樹之下嘅草地裏面，好難睇到佢，之後擺咗落去獅狨猴籠裏面一齊養，近幾年已經唔見公園有養，相信已經死咗。"}
{"id": "9949", "revid": "1133", "url": "https://zh-yue.wikipedia.org/wiki?curid=9949", "title": "靈柩", "text": ""}
{"id": "9950", "revid": "198212", "url": "https://zh-yue.wikipedia.org/wiki?curid=9950", "title": "晏晝", "text": "晏晝，又或者叫下晝，係指由中午至黃昏嗰段時間，朝頭早、中午、晏晝同埋夜晚合成一日。\n晏，就係「晚、遲」噉解。《楚辭．屈原．離騷》曰：「及年歲之未晏兮，時亦猶其未央」，其中嘅晏字就係呢個噉嘅意思。而晝則係有日頭嗰陣時，即係日間。晝可分為兩個部份，正午係分界線。前半係上晝，即係朝頭早。而下半就係晏晝，亦叫下晝。晏晝正式所指係「午時之後，黃昏之前」，但係因為中國嘅緯度唔係好北，唔會太晏先至開始入黑，所以粵人講「晏晝」，所指通常係「正午之後，四點半之前」。極北國家，有時入黑好晏，所以住響極北國家嘅粵人，對晏晝嘅見解會同粵語人唔同。\n有啲人響晏晝會食嗰餐晏晝飯，而家啲人稱之為「食晏」。\n十二小時制.\n晏晝響十二小時制之中，係「下午（pm）」嘅一部份，代表正午之後，包括黃昏，但係唔包括夜晚。粵人用十二小時制講時間，好多時唔會講「下午」。而用「晏晝」同「夜晚」為頭。好似下午一時，粵人通常會話係「晏晝一點」，而7pm，就會話係「夜晚七點」。"}
{"id": "9951", "revid": "1133", "url": "https://zh-yue.wikipedia.org/wiki?curid=9951", "title": "下晝", "text": ""}
{"id": "9952", "revid": "14", "url": "https://zh-yue.wikipedia.org/wiki?curid=9952", "title": "四塊半", "text": ""}
{"id": "9953", "revid": "14", "url": "https://zh-yue.wikipedia.org/wiki?curid=9953", "title": "棺", "text": ""}
{"id": "9954", "revid": "14", "url": "https://zh-yue.wikipedia.org/wiki?curid=9954", "title": "棺木", "text": ""}
{"id": "9955", "revid": "14", "url": "https://zh-yue.wikipedia.org/wiki?curid=9955", "title": "棺槨", "text": ""}
{"id": "9956", "revid": "199042", "url": "https://zh-yue.wikipedia.org/wiki?curid=9956", "title": "晏", "text": "晏可以係："}
{"id": "9957", "revid": "14", "url": "https://zh-yue.wikipedia.org/wiki?curid=9957", "title": "下午", "text": ""}
{"id": "9958", "revid": "14", "url": "https://zh-yue.wikipedia.org/wiki?curid=9958", "title": "上午", "text": ""}
{"id": "9963", "revid": "158703", "url": "https://zh-yue.wikipedia.org/wiki?curid=9963", "title": "體育", "text": "體育係運動方面嘅敎育，係敎人做運動嘅技巧、知識，亦都訓練人點去增強自己嘅體能，從而令到身體健康。重有係培養人點樣去欣賞，同公平競賽嘅精神。因為好多人都係喺學校體育堂學運動，所以好多時將體育同運動嘢混淆，甚至體育一字代替埋運動。\n體育係現代教育基本元素。有人歸納佢做德智體羣美五育之一。現代嘅小學中學都會將體育列入響必修課程之內。"}
{"id": "9964", "revid": "42683", "url": "https://zh-yue.wikipedia.org/wiki?curid=9964", "title": "書面語", "text": "書面語，亦叫書面文，係人喺用嚟寫嘢同埋睇（閱讀）嘅文字。基於口講嘅說話發展出來，係有字之後跟住出現。\n並唔係所有民族都有書面語，因此亦只係得識字嘅人先識書面語。\n特色.\n書面語基於口語，慢慢發展成唔似口語嘅、自成一格嘅語言，有自己一套邏輯，叫文法。書面語係需要學嘅。書面語亦會反過嚟影響返口語。\n口語需要會講嘅人，如果會講嘅人死晒，呢種口語就冇咗。即使，識某種書面語嘅人死晒，嗰種書面語可以繼續存在，好似埃及嘅象形文字。\n書面語唔使靠人把口，可以通過其他途徑傳開，傳播速度同範圍比口語快同遠。\n因為書面語係人喺文本上面交流所用嘅語言，相對於口語，有佢嘅內在嘅穩定性。呢樣體現喺空間同時間兩個跨度上面：\n書面語唔單止可以記錄歷史上面語言嘅變化，重隨住文字嘅傳播，會將一種語言向其他語言地區擴散，等其他語言範圍裏面受教育嘅人俾另外一種書面語影響，而將呢種書面語嘅成分帶入口語，影響當地口語嘅變化，等各種唔同語言加快互相融合嘅速度同範圍。\n喺中國嘅定義.\n喺中國嚟講，書面語就係基於官話口語嘅白話文（）。喺之後取代由春秋戰國時期用到1910年代嘅文言文。"}
{"id": "9965", "revid": "14", "url": "https://zh-yue.wikipedia.org/wiki?curid=9965", "title": "披頭四樂隊", "text": ""}
{"id": "9966", "revid": "14", "url": "https://zh-yue.wikipedia.org/wiki?curid=9966", "title": "Beatles", "text": ""}
{"id": "9967", "revid": "14", "url": "https://zh-yue.wikipedia.org/wiki?curid=9967", "title": "The Beatles", "text": ""}
{"id": "9969", "revid": "14", "url": "https://zh-yue.wikipedia.org/wiki?curid=9969", "title": "早", "text": ""}
{"id": "9970", "revid": "14", "url": "https://zh-yue.wikipedia.org/wiki?curid=9970", "title": "晨", "text": ""}
{"id": "9975", "revid": "14", "url": "https://zh-yue.wikipedia.org/wiki?curid=9975", "title": "書面文", "text": ""}
{"id": "9976", "revid": "84008", "url": "https://zh-yue.wikipedia.org/wiki?curid=9976", "title": "斬波", "text": "斬波，又叫出波，英文叫\"crossing\"，係足球場上傳波一法，即足球員係邊線將隻腳炒波底長傳個高波俾中路嘅隊友（最好落啲外彎篩方便接應）。\n用法之一：右翼 B 係邊線推進，見隊友高佬 N 走甩咗嘜渠個對手，走向有利射門嘅位置，咁 B 就即刻斬個高波去 N 之前少少嗰道，N 就衝前跳起迎頂。 \n斬波最耍家可以話係英國足球員碧咸，佢嘅急勁傳中球出晒名，啲人重安個名畀佢呢招，叫「七旋斬」。"}
{"id": "9977", "revid": "2913", "url": "https://zh-yue.wikipedia.org/wiki?curid=9977", "title": "舒夫真高", "text": "舒夫真高（，英文，花名「核彈頭」、「軍刀」，），係烏克蘭前足球員，踢前鋒。\n舒夫真高出身烏克蘭基輔戴拿模，曾經響1999年歐洲聯賽冠軍盃亮過相。之後嗰年舒夫真高轉到意大利甲組足球聯賽球會AC米蘭。當時AC米蘭連續幾季「食白果」，但舒夫真高就成功帶起球隊，幫AC米蘭贏2003年歐冠盃，第二年又贏意大利甲組聯賽。佢響2004年當選歐洲足球先生。\n2006年夏天舒夫真高加盟英格蘭超級足球聯賽球會車路士。佢喺2008年被外借意大利AC米蘭。2009年重返基輔戴拿模。\n舒夫真高由1995年開始踢國家隊，最終成為國家隊主力。佢喺1996年5月對土耳其嘅友誼賽入國際賽第一球，2012年歐洲國際賽係佢最後一次打國際賽，佢喺首場對瑞典入最後兩個國際賽入波。\n2012年7月，舒夫真高宣佈掛靴，向政界發展。"}
{"id": "9978", "revid": "542", "url": "https://zh-yue.wikipedia.org/wiki?curid=9978", "title": "出波", "text": ""}
{"id": "9979", "revid": "1704084", "url": "https://zh-yue.wikipedia.org/wiki?curid=9979", "title": "化比奧簡拿華路", "text": "化比奧•簡拿華路（；；）係一位已經退咗役嘅意大利足球員。\n生涯.\n佢曾經效力過拿玻里、帕爾馬、國際米蘭同埋祖雲達斯呢啲意大利球會。佢響嗰陣時已經好出名，但喺成績方面就麻麻哋，獎項唔多，要等到2006年先贏得世界足球先生。2006年開始佢效力西甲球會皇家馬德里。\n簡拿華路係世界球壇少有嘅星級後衛，佢曾經三次參與世界盃（1998、2002、2006），代表國家隊上陣超過100次。而響佢上陣嘅第一百場國際賽，就係世界盃決賽對住法國隊。本來一直以來意大利都未曾贏過法國，但簡拿華路就成功打破呢個紀錄，贏得冠軍。所以有人評價簡拿華路嘅水準，可以同世界經典後衛碧根鮑華相比。\n2014年11月4號，廣州恆大淘寶足球會官方宣佈由化比奧簡拿華路做主教練，直到2015年6月6號先至結束。\n2016年，佢取代盧森保高，擔任天津權健足球會主教練，並且喺賽季最後一輪，成功帶領天津權健取得2016年中國甲組足球聯賽亞軍，並升班到2017年中國超級足球聯賽。2017年，佢返廣州恆大做主教練，到2021年離任。"}
{"id": "9980", "revid": "1133", "url": "https://zh-yue.wikipedia.org/wiki?curid=9980", "title": "金塔", "text": "金塔係放死人骨（即係骨殖）嘅罌。啲骨係死人入土為安之後，經過天然腐化淨低排骨，而啲骨會執返出來，放入去金塔度畀人供奉。要執骨入塔，主要係為因為風水或者地唔夠用要遷葬，而放入金塔裏面就可以方便搬走。"}
{"id": "9981", "revid": "227654", "url": "https://zh-yue.wikipedia.org/wiki?curid=9981", "title": "131", "text": "131係130同132之間嘅自然數。"}
{"id": "9982", "revid": "1800497", "url": "https://zh-yue.wikipedia.org/wiki?curid=9982", "title": "亞洲國際博覽館", "text": "亞洲國際博覽館（英文：AsiaWorld-Expo，AWE，簡稱亞博館）係香港其中一個重要嘅展覽會議場地，喺香港赤鱲角香港國際機場。亞洲國際博覽館大概用咗23.5億港元去起，喺2003年，為咗發展亞洲國際博覽館，香港特區政府、機管局就同國際展覽中心投資有限公司一齊成立咗香港國際展覽中心有限公司，香港特區政府就係主要股東。喺2005年12月21號由香港特別行政區行政長官曾蔭權主持開幕儀式。\n2018年9月24號，香港機場管理局宣佈收購國際展覽中心投資有限公司持有嘅權益同股權，同埋亞洲國際博覽館管理有限公司嘅擁有權。亞洲國際博覽館由香港特區政府同香港機場管理局共同擁有，香港機場管理局附屬公司亞洲國際博覽館管理有限公司就負責營運管理。\n2022年3月31號，政府轉讓自己擁有嘅亞洲國際博覽館所有權益畀機管局。亞博館就成爲機管局全資擁有嘅公司。\n亞博館係一個達到咗世界級嘅展覽同活動場地，可以搞展覽、會議、演唱會、體育同各類文娛嘅活動。2012年，喺《CEI Asia magazine》榮膺亞洲三甲，係香港首次有兩座場館（另一座為香港會議展覽中心）一齊躋身三甲之列，成績超越其他城市。\n展覽同活動設施.\n亞洲國際博覽館係香港唯一場館可以舉行細至小型會議到大至過萬與會人士參加嘅大型活動。2號展館AsiaWorld-Summit同11號展館Runway 11可以容納500至5,000人，而喺二樓嘅會議及宴會中心就配備7 間100至690平方米可彈性組合嘅會議室，提供嶄新嘅設施同靈活嘅場地設計，滿足各類型唔同規模嘅會議。AsiaWorld-Summit係全港最大嘅室內多用途場館，佔地8,200平方米，採用無柱式設計同全地毯覆蓋，係香港現時唯一可以同場舉行會議、筵席同展覽嘅大型禮堂，可以同時款待5,000名賓客。而Runway 11佔地4,400平方米，同樣採用無柱式設計及全地毯覆蓋，可以舉行招待500至3,800名賓客嘅主題活動。\n交通配套.\n呢座現代化設施附近嘅香港國際機場有完善嘅海陸空運輸網絡，交通四通八達，同珠江三角洲一帶嘅城市同全球商業都會連接起嚟。\n附近嘅世界級娛樂同休閒景點.\n亞洲國際博覽館有世界級旅遊景點喺附近，當中包括有香港迪士尼樂園、天壇大佛同昂坪360。\n酒店住宿.\n亞洲國際博覽館拍住多間星級酒店，為商旅客人提供國際水準嘅客房服務。喺大概1分鐘距離內，遊客可到附近嘅香港天際萬豪酒店同埋香港富豪機場酒店；而10分鐘車程內有超過 5,000 間酒店房間供應（包埋即將喺2020年開張嘅4間新酒店），例如諾富特東薈城酒店。另外，喺博覽館30分鐘車程範圍內更加有10,000間客房畀客人揀。"}
{"id": "9984", "revid": "14", "url": "https://zh-yue.wikipedia.org/wiki?curid=9984", "title": "AsiaWorld-Expo", "text": ""}
{"id": "9985", "revid": "1766221", "url": "https://zh-yue.wikipedia.org/wiki?curid=9985", "title": "仵工", "text": "仵工，俗稱忤作佬，書面語叫禮儀師，係處理屍體嘅人。\n佢哋嘅工作包括幫死人清潔，著衫，入棺，棺木運送，入土等等。"}
{"id": "9986", "revid": "495", "url": "https://zh-yue.wikipedia.org/wiki?curid=9986", "title": "2006年北韓核試", "text": "北韓核子試爆，係朝鮮民主主義人民共和國首次核試，試爆喺當地時間2006年10月9號上晝10時35分27秒（UTC +9），時間差唔多係北韓官方宣佈準備核試嘅一個禮拜之後，外界估個威力相當於550噸嘅黃色炸藥（TNT），規模比其他國家以前嘅核試都細。試爆地點喺咸鏡北道嘅吉州郡地區。"}
{"id": "9987", "revid": "158703", "url": "https://zh-yue.wikipedia.org/wiki?curid=9987", "title": "互射十二碼", "text": "互射十二碼係喺足球賽用嚟決勝負嘅一種方式。\n喺一般淘汰賽入面，如果喺法定時間完場、加時上下半場共30分鐘都分唔出勝負，就會以互射十二碼嘅方式決勝負，雙方各派出五人梅花間竹噉輪住嚟射。頭五輪就以入波多啲嗰隊贏，如果打完頭五輪都分唔到勝負，就會進入突然死亡階段，到時任何一方射入而另一方射失，場波就會完。互射十二碼勝方就會贏咗成場比賽。\nABBA制.\nABBA制係參考網球決勝局嘅發球順序，即係當A隊射完第1球之後，B隊會連續射第2、第3球，然後再到A隊射第4、第5球，如此類推，去到突然死亡都繼續係噉。\n根據研究顯示傳統嘅互射十二碼形式先主射嗰一隊有六成機會勝出，有啲唔公平，所以歐洲足協參考網球決勝局嘅發球次序，推出「ABBA」主射形式，希望令到互射十二碼變得更加公平。\n經過兩年試驗之後，已經證實呢種方式唔係特別受歡迎，主要係因為程序過於複雜，而足球本身係一項簡單同傳統嘅比賽，所以國際足球協會喺2019年已經決定唔會再用ABBA制。"}
{"id": "9988", "revid": "259", "url": "https://zh-yue.wikipedia.org/wiki?curid=9988", "title": "十二碼", "text": "十二碼，又叫做點球，喺足球比賽入面，守方球員喺自己禁區內犯規而判罰嘅一種定位球。由於十二碼一般入球率喺90%以上，俾人罰嗰隊差唔多係毫無反抗能力，因此被叫做足球嘅極刑，有時講波佬索性用極刑或「被處以極刑」嚟取代「十二碼」呢個稱呼。"}
{"id": "9989", "revid": "225296", "url": "https://zh-yue.wikipedia.org/wiki?curid=9989", "title": "楔形字", "text": "楔形字（）係源於兩河流域嘅古老文字。「Cuneiform」嚟自拉丁文，係cuneus（楔）同forma（形）兩個單詞夾埋而成嘅復合詞。\n大約喺公元前3000年咁上下，青銅時代嘅蘇美爾人用泥板畫圖嘅形式記錄賬目。慢慢呢啲符號演變成表意符號，至於嗰啲描繪唔到嘅嘢，就用任意指定嘅辦法嚟表達。而且蘇美爾人重用佢嚟表示聲音，幾個表意字夾埋一齊就可以代表一個複雜嘅詞或短語，結果令到好多符號都成為多餘。\n喺最早嘅蘇美爾記錄入面，用過嘅符號有成兩千個左右，不過到咗公元前2500年咁上下時，符號嘅數目已經減到得返六百個左右。符號進一步簡化，最後演變成楔形刻痕嘅組合。咁就係楔形文字。\n同時，閃族嘅阿卡德人跟返佢哋語言嘅發音，亦都採用楔形文字嚟寫嘢。一直到希臘時代之前，喺美索不達米亞建立統治嘅每個民族幾乎都咁樣做法。"}
{"id": "9995", "revid": "174752", "url": "https://zh-yue.wikipedia.org/wiki?curid=9995", "title": "平水尺", "text": "平水尺係用來度睇下一個面係咪水平或垂直，即係用來度平水。呢種尺係響好多做工程嘅人都要用到，例如鬥木佬，泥水佬，測量員等等。\n平水尺最主要係兩條裝住有色酒精嘅細玻璃管，一條度水平，一條度垂直。兩條管一橫一直鑲響一條長方體嘅尺上面。酒精管中間個肚微微凸出，個肚兩邊有劃咗兩平行條綫，裏面有一個汽泡。要度嗰陣，將尺貼實個面上面。兩條管其中一個泡就會移向中間，如果個泡係啱啱好響兩條綫中間，咁個面就係水平或垂直。一條準嘅平水尺，可以將角度誤差細到5秒。\n平水尺因為係用乙醇酒精，所以就算天氣好凍都唔怕，因為佢個冰點係−114 °C。\n歷史.\n平水尺係十七世紀Melchisedech Thevenot發明嘅。"}
{"id": "9999", "revid": "14", "url": "https://zh-yue.wikipedia.org/wiki?curid=9999", "title": "楔形文字", "text": ""}
{"id": "10000", "revid": "14", "url": "https://zh-yue.wikipedia.org/wiki?curid=10000", "title": "亞視", "text": ""}
{"id": "10002", "revid": "174752", "url": "https://zh-yue.wikipedia.org/wiki?curid=10002", "title": "平水鏡", "text": "平水鏡係測量同地盤架生，用來劃平水，度平水同埋走平水。\n平水鏡主要部份有個望遠鏡，鏡下面連住個轉盤，等佢可以三百六十度咁轉來望。盤下三角板，板同盤之三角位有三粒螺絲可以擰，擰來校鏡水平。鏡上面有個球面平水尺初部粗略睇住校平水。望遠鏡上面重有細平水尺微細咁較平水。\n用嗰陣平水鏡通常係擺響一個測量用嘅三腳架上面，個架係比較重，等佢承得起個鏡同穩啲。個鏡個首先鑲實響架上面，然後對住鏡中心垂直住置。跟手就用睇住個鏡上面個細平水尺較到個鏡水平。用把尺度下個鏡位嘅高度。度嗰陣要有兩個人，一個望鏡，另一個棟尺。要度嗰首一點地方，把尺就棟響嗰點上面，棟個陣把尺要垂直。睇鏡條友就望準把尺，讀出個數，咁就可以計到兩點嘅平水差。響地盤走平水，通常都有個基準點，即係已知海拔嘅一點。由呢點開始走，走勻每點。咁就可以知到每一點高度水平。亦都有求其一點，淨係度個差。"}
{"id": "10003", "revid": "1788392", "url": "https://zh-yue.wikipedia.org/wiki?curid=10003", "title": "王晨", "text": "王晨（）係香港一個世界級女羽毛球員，原籍上海，有成1.70米高，重60千克到，佢習慣用右手揸羽毛球拍。\n2006年多哈亞運會女子羽毛球單打準决賽打低咗廣東謝杏芳，殺入决賽對隊友葉姵延，結果以局數2：0勝出，攞到金牌，係佢到家下最大成就。佢拎過其他嘅大獎重有：2006年亞洲錦標賽女單冠軍、2005年亞洲錦標賽女單冠軍、2003年亞洲錦標賽冠軍、2002年釜山亞運女團銅牌、女單銅牌。"}
{"id": "10004", "revid": "158703", "url": "https://zh-yue.wikipedia.org/wiki?curid=10004", "title": "葉姵延", "text": "葉姵延（，）係香港女子羽毛球員。因為細個嗰陣成日參加戶外活動，曬到皮膚黑麻麻，教練就幫佢改咗「黑妹」呢個花名。\n羽毛球生涯.\n早期.\n葉姵延6歲開始打羽毛球。小學喺沙田循道衛理小學上午校（即係而家嘅馬鞍山循道衛理小學）讀書，已經開始代表學校比賽。之後佢升讀賽馬會體藝中學，重同時喺香港體育學院接受專業嘅羽毛球訓練。\n2003年，葉姵延決定喺中四之後暫停學業，做全職嘅運動員，之後重入埋香港代表隊。\n2005年2月，葉姵延代表香港參加第18屆荷蘭青少年羽毛球錦標賽，贏咗女子單打同混合雙打銅牌；之後又喺亞洲青年羽毛球錦標賽，幫香港贏咗第一面女單同女雙銅牌。\n呢年8月，佢響全港羽毛球錦標賽入咗女單決賽，僅僅輸咗畀「六連霸」嘅王晨，攞到亞軍，即刻被封為「王晨接班人」。同一個月，佢第一次出戰大人組別嘅世界羽毛球錦標賽，即刻攞到好成績，第一輪就輕鬆淘汰西班牙選手，跟住第二輪重爆冷以2比1（8-11、13-12、11-9）反勝日本名將米倉加奈子，入咗16強；最後僅僅輸咗畀奧運冠軍中國嘅張寧，唔可以再進一步。\n多哈亞運攞銀.\n一年之後，葉姵延又再打入9月舉行嘅世界羽毛球錦標賽16強，最後輸咗畀法國名將皮紅艷出局。\n喺其後嘅多哈亞運會，葉姵延代表中國香港出戰羽毛球比賽嘅女單同女團項目。喺女單比賽入面，佢喺八強再次對住世界排名第一嘅張寧，直落兩局（21-19、21-19）爆冷淘汰對手；之後，她又喺準決賽打低咗南韓選手黃慧淵，最後殺入決賽，輸咗畀港隊師姐王晨，攞到銀牌，創咗自己運動生涯嘅最好成績。\n2007年8月，葉姵延第三次出戰世界羽毛球錦標賽，又再打入16強；最後喺力戰之下以1比2（9-21、21-16、14-21）輸咗畀嗰屆冠軍朱琳出局。\n京奧失準.\n2008年，葉姵延喺年初舉行嘅全英羽毛球公開賽，第一輪就以2比0（22-20、21-19）打低衛冕嘅謝杏芳，大陸傳媒重話佢係國家隊喺京奧嘅大威脅。\n呢年8月，葉姵延代表中國香港出戰北京舉行嘅2008年夏季奧林匹克運動會羽毛球比賽，第一輪比賽就以0比2（15-21、17-21）輸咗畀33歲嘅英國老將特蕾西·哈勒姆出局。賽後，港隊教練陳智才話，失準係因為呢段時間佢嘅腸胃一直唔係咁妥，日日肚屙搞到身體虛弱，影響咗佢力量型嘅打法。\n東亞運奪金.\n北京奧運會後，葉姵延用咗成年時間調理身子，狀態先至慢慢回復。\n2009年12月，佢代表中國香港主場出戰東亞運動會。佢喺女單決賽以2比1（15-21、21-13、17-10）領先隊友周蜜，之後周蜜因為腰傷棄權，葉姵延提早攞到金牌，第一次企喺大型賽事頒獎台嘅頂級。\n廣州亞運領軍.\n隨住王晨退役轉做女隊教練、周蜜又因為「禁藥風波」畀世界羽聯罰停賽，葉姵延做咗港隊嘅新一代領軍人物。\n2010年12月，佢再次代表中國香港參加廣州舉行嘅亞運會。佢喺女單一路殺入準決賽，但唔夠最終嘅金牌得主、中國代表王適嫻打，只係攞到一面銅牌，但已完成賽前教練定落嘅三甲目標。\n廣州亞運後，葉姵延一直受傷患困擾影響表現；喺2011年世界羽毛球錦標賽嗰陣，重響16強比賽時整傷右腳舊患宣佈退出。到11月頭，佢傷好復操，但係又因為太心急增加訓練量，喺訓練時拉傷咗大腿。"}
{"id": "10007", "revid": "14", "url": "https://zh-yue.wikipedia.org/wiki?curid=10007", "title": "日本國", "text": ""}
{"id": "10008", "revid": "14", "url": "https://zh-yue.wikipedia.org/wiki?curid=10008", "title": "倭國", "text": ""}
{"id": "10009", "revid": "14", "url": "https://zh-yue.wikipedia.org/wiki?curid=10009", "title": "倭", "text": ""}
{"id": "10010", "revid": "3286", "url": "https://zh-yue.wikipedia.org/wiki?curid=10010", "title": "香港七一大遊行", "text": ""}
{"id": "10011", "revid": "230391", "url": "https://zh-yue.wikipedia.org/wiki?curid=10011", "title": "香港國際機場", "text": "香港國際機場（，簡稱HKIA；），香港亦有人叫佢做新機場（舊機場係啟德機場），係而家香港唯一民航機場，喺新界大嶼山以北嘅赤鱲角，佔地1,248公頃（大過啟德機場差唔多四倍），有96笪停機坪，全日開足24個鐘。1998年7月6號開；評過全球最佳機場。\n新機場係地區轉運機場，每年可處理旅客4,500萬人次同300萬公噸貨。第二條跑道喺1999年5月開。機場重增添新設施；發展最後階段，機場每年嘅客運量預計會達8,700萬人次，貨物吞吐量達900萬公噸。\n用處.\n新機場由香港機場管理局管。有大約80間國際航空公司、每日750架定期客機同貨機，來往香港同全球大約140個目的地；約莫76%機係廣體噴射機。每個禮拜平均有約莫31架唔定期客運同貨運機來往香港。\n新機場係國泰航空、香港航空、香港快運航空、大灣區航空嘅基地。1998年以後，變咗全球第三繁忙嘅客運機場（而家全球排名第5，亞洲第1），全球貨運排第一。\n健力士世界紀錄.\n香港國際機場係俾健力士世界紀錄認證為「全球最昂貴機場」，總共使咗20億美金。"}
{"id": "10012", "revid": "259", "url": "https://zh-yue.wikipedia.org/wiki?curid=10012", "title": "赤鱲角", "text": "赤鱲角（；舊時有寫赤瀝角，外文Chulocock或Chulocock Island）係香港西面一個島，響屯門同龍鼓水道南面，近大嶼山東涌。個島對住馬灣涌同東涌，因為佢附近有好多赤鱲所以叫做赤鱲角。赤鱲角原來係一個鄉村島仔，後尾香港國際機場要搬到呢個島上面，就大幅填海。填海嗰陣重填埋欖洲。家下有成 12.48 平方千米。雖然個機場正式叫香港國際機場，好多人跟個島名叫佢做赤鱲角機場。\n地理.\n個島南面對住馬灣涌同東涌，北面隔個海對住青山。東北有大磨刀同小磨刀兩島仔。西北有沙洲。佢以北一帶，舊時英鴉片船就灣泊呢帶洋面。\n原島.\n原島係三角形。\n剷平.\n因為啟德機場多機到頂唔順，香港國際機場就搬到呢個島上面。搬之前就大幅填海。填海嗰陣重填埋欖洲。家下有成 12.48 平方千米。\n史.\n赤鱲角古時就有人住，亦有陶器出產。大清時見島有花崗岩，開石塘採石。\n赤鱲角原本得農村同漁村，呢啲村因為起機場就搬到大嶼山赤鱲角村。而島上獨有品種盧文樹蛙(Philautus romeri)連帶整個環境都一齊搬到大嶼山。\n赤鱲角個鱲字因為早期中文電腦好難打得出，所以亦都有打做赤立角或者赤𩶘角。"}
{"id": "10013", "revid": "14", "url": "https://zh-yue.wikipedia.org/wiki?curid=10013", "title": "赤立角", "text": ""}
{"id": "10014", "revid": "14", "url": "https://zh-yue.wikipedia.org/wiki?curid=10014", "title": "赤𩶘角", "text": ""}
{"id": "10015", "revid": "14", "url": "https://zh-yue.wikipedia.org/wiki?curid=10015", "title": "赤鱲角機場", "text": ""}
{"id": "10016", "revid": "14", "url": "https://zh-yue.wikipedia.org/wiki?curid=10016", "title": "新機場", "text": ""}
{"id": "10017", "revid": "14", "url": "https://zh-yue.wikipedia.org/wiki?curid=10017", "title": "赤鱲角新機場", "text": ""}
{"id": "10018", "revid": "14", "url": "https://zh-yue.wikipedia.org/wiki?curid=10018", "title": "歿", "text": ""}
{"id": "10019", "revid": "123770", "url": "https://zh-yue.wikipedia.org/wiki?curid=10019", "title": "地球引力", "text": "地心吸力係地球上面啲嘢都會吸落地心嘅力。佢實質係地球質量發出嘅萬有引力，即係地球重力。因為地上嘅嘢都吸向地心，所以叫地心吸力。\n假如地球上嘅一件嘢無任何其他力拉住佢，響地面上面，地心吸力會令到物件有每平方秒9.78至9.83米嘅加速度。呢個加速度通常叫做地球重力加速度，用個g來代表。"}
{"id": "10020", "revid": "1320987", "url": "https://zh-yue.wikipedia.org/wiki?curid=10020", "title": "經緯儀", "text": "經緯儀係用來度水平同垂直角度嘅架生，廣東話通常就咁叫鏡或者大鏡。呢套鏡主要係用來三角測量，用響工程同埋測量。不過有時都會用響氣象同發射火射。經緯儀有一個望遠鏡，個鏡整到有兩個軸，等佢水平打橫來轉又得，打直轉都得。當個鏡對準件嘢，就可以度佢打橫同打直嘅角度。佢可以度到好準，角度準到去秒。"}
{"id": "10025", "revid": "29554", "url": "https://zh-yue.wikipedia.org/wiki?curid=10025", "title": "地心引力", "text": ""}
{"id": "10029", "revid": "29554", "url": "https://zh-yue.wikipedia.org/wiki?curid=10029", "title": "地球重力", "text": ""}
{"id": "10030", "revid": "14", "url": "https://zh-yue.wikipedia.org/wiki?curid=10030", "title": "HKD", "text": ""}
{"id": "10031", "revid": "14", "url": "https://zh-yue.wikipedia.org/wiki?curid=10031", "title": "HK$", "text": ""}
{"id": "10032", "revid": "14", "url": "https://zh-yue.wikipedia.org/wiki?curid=10032", "title": "港圓", "text": ""}
{"id": "10033", "revid": "14", "url": "https://zh-yue.wikipedia.org/wiki?curid=10033", "title": "格致", "text": ""}
{"id": "10036", "revid": "1859405", "url": "https://zh-yue.wikipedia.org/wiki?curid=10036", "title": "香港立法會", "text": "香港特別行政區立法會（簡稱立法會，）係香港嘅立法機構。\n立法會而家有90個議席，每屆任期 4 年（香港主權移交後第一屆立法會嘅任期係兩年）。喺政權移交前叫做立法局。響香港基本法草擬期間，亦有指佢做立法機關。\n歷史.\n英國殖民地.\n香港由1841年1月26號起一直到1997年6月30號都係英國嘅殖民地，第一份憲法係由維多利亞女皇以《英皇制誥》形式頒布，叫做《香港殖民地憲章》，1843年6月26號喺總督府公布。呢份憲章訂定成立立法局，授權「在任嘅總督……喺取得立法局嘅意見後……制定同埋通過為維持香港嘅和平、秩序同良好管治……而不時需要嘅所有法律及條例。」。喺1917年頒布取代咗1843年憲章嘅英皇制誥，喺份文本入面嘅「的意見」之後加入「及同意」呢類重要字眼。 \n立法會最初成立嗰陣叫做定例局，後來改做立法局。最初係由三個部份組成，分別係嚟自政府三司嘅「當然議員」、由政府官員出任嘅「官守議員」，同埋由民間人士出任嘅「非官守議員」。除咗當然議員之外，其餘成員都係由港督委任。\n1843年8月砵甸乍總督宣布委任官守議員加入立法機關。三位官守議員（即係話擔任緊某種官職咁解）分別係（前護理總督）、摩理臣（商務總監中文秘書兼傳譯員）同埋金尼（首席裁判司）。\n1844年1月11號，立法局舉行第一次會議。1844年2月26號，通過咗第一條香港法例。1845年3月7號，立法會跟據《1843年皇室訓令》第6條，制定同時通過咗第一份《香港立法機關會議規則及常規》。\n1850年，委任兩位太平紳士代表大衛·渣甸同約瑟·艾德格成為頭兩位非官方議員。1857年，再委任多兩位官方議員同一位非官方議員。1884年，擴大立法局嘅成員人數到七位官方議員同五位非官方議員，其中包括一位華人伍才（又叫做伍廷芳）。1896年，進一步擴大立法局嘅成員人數到八位官方議員同六位非官方議員。1929年，立法局總共有10位官方議員同八位非官方議員，其中包括三位華人同一位葡籍人士。 \n1960年代，香港經歷因文革而引發嘅六七暴動，政府一方面推出香港節呢類文化活動嚟安撫民心，另一方面又籌備代議政制，令市民有參與政制嘅機會。1967年，立法局成員人數增加到26位，官守同非官守議員各佔13位。1973年，人數增加到46位。1980年，增加到50位。喺1984年政府推出代議政制綠皮書，詳細列出立法會民主化嘅過程，重正式就立法局引入民選議席諮詢公眾。\n1985年立法局搬到位於中環嘅舊最高法院大樓，重第一次推行間接選舉。由於立法局嘅間接選舉同埋當時主要由民選議員組成嘅市政局都極為成功，好多泛民主派成員都要求政府喺1988年引入直接選舉議席，當時叫做「八八直選」。不過政府最後推出嘅代議政制白皮書將第一次直選嘅時間推遲到1991年，令泛民主派失望。1985年，通過《立法局（權力與特權）條例》，令立法局嘅權力大大提高。1991年，成員人數增加到60位。\n1991年立法局第一次直接選舉舉行，香港第一個政黨香港民主同盟（即係今日嘅民主黨前身）成立。由於聯票效應，令泛民主派大獲全勝。立法局入面嘅非官守議員為咗對抗泛民主派，以免議會被泛民主派控制，成立咗「啟聯資源中心」，即係今日嘅自由黨前身。\n彭定康政改方案.\n最後一任港督彭定康喺1992年上任後，第一份施政報告就出咗份政改方案，喺1995年，即係最後一屆香港立法局選舉入面大幅度增加直選議席，又加多咗九個功能組別（即係所謂嘅「新九組」），令中方好不滿，國務院港澳事務辦公室主任魯平重鬧彭定康係「香港歷史上嘅『千古罪人』」，宣佈放棄「直通車」（即係話原本中英雙方協議最後一屆立法局議員可以全部過渡成為特區第一屆立法會議員）；重決定「另起爐灶」，喺香港特別行政區籌備委員會之下成立預備工作委員會，同埋成立香港臨時立法會（簡稱臨立會），用嚟喺第一屆特區立法會成立之前，可以通過晒一啲特區成立時「必不可少」嘅法律。但係臨立會喺1996年成立一直到香港主權移交之前，港府都唔承認呢個會，結果呢個會變咗做非法組織，令到參加臨立會會議等如非法集會，所以喺回歸之前臨立會要走到上深圳開會，搞到好多議員都要深港兩頭走。\n中國特區.\n九七政權移交.\n1997年7月1號，香港特別行政區成立，立法局改名做立法會。最後一屆殖民地時期立法局議員全部「落車」，中國政府成立臨時立法會。\n政權移交後.\n1998年，舉行第一屆正式立法會選舉。2000年，舉行第二屆立法會選舉。2004年，舉行第三屆立法會選舉。\n2005年，香港為2008年立法會係咪要實行全面普選而發生好多爭論，全國人民代表大會常務委員會對香港基本法附件一同附件二進行解釋，指出香港如果要改變行政長官同立法會嘅選舉制度，除咗要香港特區行政長官、三份之二立法會議員同意之外，重要得到全國人民代表大會批准先可以實行，間接否決咗2008年普選嘅可能。\n2010年，立法會通過香港2012年政改方案，由2012年第五屆立法會開始，議員數目加到70人，地區直選有35席，超級區議會有5席，其餘30席為傳統功能界別。\n2021年3月30號，為咗落實中共中央總書記習近平提出嘅「愛國者治港」要求，全國人大常委會通過決議，確定立法會議席由70席增加到90席，立法會嘅90個議席以40、30、20比例分配議席，又叫「四三二方案」。具體係選舉委員會界別40席；傳統功能界別30席；地區直選20席，而且形式由單議席單票制改為雙議席單票制。由於直選議席數目大減，泛民主派人士認為立法會已經淪為「橡皮圖章」。\n組織.\n喺1998年嘅第一屆立法會選舉度，30席由功能組別產生，10席由選舉委員會選出，20席由地方分區直選產生。2000年嘅第二屆立法會選舉，增加咗由地方分區直選嘅議席，減少由選舉委員會選出嘅議席，其中30席由功能組別產生，6席由選舉委員會選出，24席由地方分區直選產生。2004年第三屆立法會選舉，廢除咗由選舉委員會選出議席嘅制度，將6席改為由地方直選產生。其中30席經地方分區直選產生，其餘30位經功能組別選舉產生。香港基本法第68條講明最終目標係全部議席都由普選產生。\n主席.\n立法會主席（President）由立法會議員互選一人出任。第一屆至第三屆主席都係范徐麗泰，而第四同第五屆就由曾鈺成擔任。至於第六屆，就由梁君彥擔任。\n委員會.\n立法會轄下有3個常設委員會，分別係財務委員會、政府帳目委員會同議員個人利益監察委員會。另外重設有18個事務委員會，定期聽取政府官員嘅簡報，同埋監察政府執行政策同措施，議員可根據需要加入一個或幾個事務委員會。\n行政管理委員會.\n行政管理委員會係為立法會提供行政支援及服務，委員會之下設有議會事務部、資料研究同圖書館服務部、翻譯同傳譯部、公共資訊部、申訴部、總務部及法律事務部。\n職責.\n根據香港基本法第七十三條，立法會主要職責有：\n選舉組別.\n選舉組別大致可分為地區組別、功能組別同選舉委員會。\n地區組別.\n由1998年第1屆香港立法會選舉開始，全港分為五個選區，議員由普選產生，頭六屆選舉制度係比例代表制。登記選民大約有3百多萬。由1998年到2016年，地區直選議席逐漸增加。2021年開始，選舉制度改做雙議席單票制，地區直選議席減到20席。\n功能界別.\n2012、2016年嘅選舉有29個功能界別，分別代表香港社會各界別。每一界別有1至5位議員，夾埋有35位議員。各界別係：\n23個功能界別採用「最多票數當選法」(First Past the Post)，合資格嘅選民以一人一票選出代表。\n勞工界每人可以投三票；鄉議局、漁農、保險、運輸就採用「選擇消去法」(preferential elimination system)。\n至於俗稱超級區議會嘅區議會（第二）就採用比例代表制。\n2021年嘅選舉有28個功能界別，每一界別有1至3位議員，夾埋有30位議員。各界別係：\n除咗勞工界每人可以投三票之外；其餘27個功能界別採用「最多票數當選法」(First Past the Post)，合資格嘅選民以一人一票選出代表。\n選舉委員會.\n1998年第1屆香港立法會選舉，800人選委會選出10位立法會議員，2000年第2屆香港立法會選舉，800人嘅選舉委員會選出6位立法會議員，比1998年少咗4個議員；2004年第3屆香港立法會選舉至2016年第6屆香港立法會選舉，再無立法會議席由選舉委員會選出。選舉委員會成員嚟自四個界別（各200人）：\n大部份委員由本身嘅界別中選出。委員由800人入面選擇，每人可以選擇嘅候選人以議席數目為限，得最多票嘅6個委員當選立法會議員。\n2021年第7屆香港立法會選舉，選委會界別鹹魚翻生，1500人選委會選出40位立法會議員，選舉委員會成員嚟自五個界別（各300人）：\n大部份委員由本身嘅界別中選出。委員由1500人入面選擇，每人可以選擇嘅候選人以議席數目為限，得最多票嘅40個委員當選立法會議員。"}
{"id": "10039", "revid": "158703", "url": "https://zh-yue.wikipedia.org/wiki?curid=10039", "title": "小熊貓", "text": "小熊貓，又叫紅熊貓，九節狼，英文中亦有 firefox 嘅名（中文譯做「火狐」），係一種好奇特嘅細型哺乳動物，分布響中國南方到喜瑪拉雅山麓，棲息地由地面至到大約四千米嘅高山。係屬於食肉目、小熊貓科。佢究竟應該列入熊科定係浣熊科，咁多年來一直拗緊，不過最近經過基因分析，認為同美洲大陸嘅浣熊親緣關係最接近，應該單獨列為小熊貓科。「熊貓」呢個名最初係形容小熊貓，但係後來大熊貓更廣為人知，所以單稱「熊貓」嘅時候多數係指大熊貓。法國博物學者居維葉（Georges Cuvier）嘅細佬，同樣都係動物學者弗列德利克居維葉（Frédéric Cuvier）第一次見到小熊貓嘅標本嗰陣相當感動，所以就用希臘文中嘅「火焰色嘅貓（\"Ailurus fulgens\"）」作為小熊貓嘅學名。\n特徵.\n小熊貓長約 50 至 60 厘米，體重約 3 至 5 公斤，身體軀毛為栗子色，四肢同個肚有啲黑色毛，面部白色花紋唔似大熊貓咁明顯，但係前爪根骨嘅一部分突起成手指狀，可作為第 6 手指抓實握實啲嘢，呢點同大熊貓相同。會用汗，尿或類似麝香嘅且門腺嘅分泌物嚟嘜住地盤。\n習性.\n小熊貓主要食果實、根、筍、栓皮櫟、昆蟲等。鍾意夜行，主要喺地面行，但可以利用部分可伸縮嘅爪爬上樹，冬天可以響樹上好高嘅位度瞓。生性獨居，但幼仔會同阿媽生活大概1年。佢哋同其他食肉動物一樣，會利用汗﹑尿或者喺且門腺度用類似麝香嘅分泌物嚟劃分地盤。喺野外，雲豹、雪豹、貂同人類係小熊貓嘅主要天敵。\n繁殖.\n交配期為 1 至 3 月，5 至 7 月生育，一胎一般有 1 至 4 隻仔。幼仔喺 5 個月左右斷奶，18 至 20 個月性成熟，懷孕期大約 130日。\n瀕危同養殖動向.\n目前由於森林砍伐呢啲原因，野生棲息地縮細，加上當地人認為佢條尾可以帶嚟好運而捕殺，數量已明顯減少，據估計大約只有唔到 5000 隻（當中成年嘅只有2500隻）。小熊貓已經入 IUCN紅色名錄嘅瀕危級別，以及響華盛頓公約嘅附錄，一度列明嚴格禁止交易。\n第一個養小熊貓嘅最早記錄係喺1869年嘅倫敦動物園，而第一個成功繁殖到小熊貓嘅紀錄係喺1908年位於印度嘅達致寧動物園（Darjeeling zoo）裏面。早期由於飼養員唔多清楚小熊貓嘅生態特性（包括飲食習慣，怕熱特性等），死亡率非常之高。有8-10歲命，喺動物園度養最長壽可到14歲。\n當時倫敦動物園嘅Papa Bartlett起初以為小熊貓食肉，畀肉佢食，但完全唔掂，身體不斷變虛，後嚟放佢去花園度走吓，佢見到一啲有果實嘅灌木就即刻走去食，嗰時啲人先知道佢係食素嘅。\n全球首宗成功繁殖嘅孖生小熊貓，係喺澳洲坎培拉動物園同紐西蘭塔斯動物園，喺2007年12月合作後，經人工繁殖後誕生嘅。\n香港嘅保育情況.\n香港動植物公園喺1990年代養過小熊貓。當時飼養位置喺而家「教育及展覽中心」斜對面嘅獸籠裏面，只養過一隻。嚮2009年3月22號，香港海洋公園收到4隻小熊貓，分別叫做：泰山 (小熊貓)、柔柔、聰聰同栗子 (小熊貓)。而家已安放喺海洋公園裏面嘅「亞洲動物天地」裏面，呢個展館響2009年4月30號開幕。"}
{"id": "10042", "revid": "8", "url": "https://zh-yue.wikipedia.org/wiki?curid=10042", "title": "香港新機場", "text": ""}
{"id": "10043", "revid": "8", "url": "https://zh-yue.wikipedia.org/wiki?curid=10043", "title": "九龍巴士(一九三三)有限公司", "text": ""}
{"id": "10045", "revid": "8", "url": "https://zh-yue.wikipedia.org/wiki?curid=10045", "title": "點球", "text": ""}
{"id": "10046", "revid": "259", "url": "https://zh-yue.wikipedia.org/wiki?curid=10046", "title": "打招呼", "text": "打招呼係問候說話嘅一種，只限於見面時用。打招呼唔限於講話，可以包括姿態。打招呼係因唔同嘅環境，情況，社會階級以有出入。\n廣東人見人打招呼會隨便講啲打招呼對象可能做緊嘅嘢，「晨運呀」、「去街呀」、「買餸呀」、「得閒飲茶」。\n招呼.\n亦有人用粗口向對方打招呼，睇粗口。"}
{"id": "10061", "revid": "56110", "url": "https://zh-yue.wikipedia.org/wiki?curid=10061", "title": "原子核融合", "text": "原子核融合，簡稱核融合，又叫做核聚變，係指由質量細（低過鐵）嘅原子核，主要係指氘核或者氚核，喺一定條件下（好似超高溫同埋高壓）黐埋，總質量減少啲，並釋放巨大能量嘅核反應。當原子喺勁高溫同極高壓情況下，最外層電子會被強制脫離形成半電漿態，而係呢一個時候，有啲原子會融合成更高質量嘅原子，不過過程中會流失一部分中子，形成同位素更高既元素。\n原子核嘅質量蘊藏巨大能量，原子核嘅變化（由一種原子核變化為另外一種原子核）往往轉成巨大能量釋放出。如果係由重嘅原子核變化為輕嘅原子核，叫核裂變，好似原子彈爆炸；如果係由輕嘅原子核變化為重嘅原子核，叫核聚變，好似太陽發光發熱嘅能量來源。\n相比核裂變，核聚變發電幾乎唔會帶來放射性污染等環境問題，因為原子唔似得核裂變咁，喺發出能量嘅同時發放迦瑪射線令自己達至平衡，而且原料可以直接取自海水中嘅氘，來源幾乎取之不盡，係理想嘅能源方式。\n目前人類已經可以實現不受控制嘅核聚變，例如氫彈嘅爆炸。但係如果想令能量可以畀人類有效利用，就必須能夠合理控制核聚變嘅速度同埋規模，實現持續、平穩嘅能量輸出。科學家正努力研究點樣控制核聚變，但而家睇嚟重有好長嘅路要行。\n喺2005年，部份科學家相信已經成功做出小型嘅核聚變，並且得到初步驗證。首個實驗核聚變發電站將選址法國。\n可控核聚變.\n目前主要嘅幾種可控核聚變方式："}
{"id": "10063", "revid": "70546", "url": "https://zh-yue.wikipedia.org/wiki?curid=10063", "title": "大針", "text": "大針係籃球術語，指球員射個波唔入，兼且連籃網、籃框、籃板乜都掂唔到。佢嘅反義詞係穿針。"}
{"id": "10064", "revid": "180158", "url": "https://zh-yue.wikipedia.org/wiki?curid=10064", "title": "櫻庭和志", "text": "櫻庭和志（，），綽號格雷西獵人（Gracie Hunter）或IQ摔角手（IQ Wrestler），喺日本秋田縣出世，係日本一位混合格鬥家。喺Pride度打出頭。\n簡史.\n曾經係職業摔角手嘅櫻庭和志可以話係日本人嘅英雄偶像，原因係佢曾經四次擊敗曾經喺綜合格鬥界所向無敵嘅格雷西家族（Gracie family）成員，分別係凱勒（Royler）、霍斯（Royce）、漢素（Renzo）同埋凱因（Ryan），而最令人印象深刻嘅係佢喺 PRIDE 2000 格蘭披治賽（PRIDE Grand Prix 2000 Finals）入面，用咗成90分鐘時間，打敗咗三屆 UFC 終極冠軍霍斯格雷西（Royce Gracie），呢場比賽甚至成為咗混合格鬥界歷史嘅其中一場最經典比賽，唔講得笑。\n[註：喺巴西葡文，以上R字頭係讀'h']\n個人特色.\n櫻庭嘅技術別樹一格，佢啲地戰知識係到咗大師級境界，經常會使出其他地戰家所預測唔到嘅動作同降服方式。佢喺打格鬥西兄弟嗰陣，就經常研究巴西柔術家嘅習慣，跟住佢就會針對呢啲習慣採取一啲特殊戰術。就拎佢同蘭素嗰場黎講，蘭素對櫻庭用背抱嗰陣，櫻庭同佢慢慢企起身，但櫻庭就捉實蘭素扣住佢隻左手，櫻庭突然間一出力，解開個手扣，然後張蘭素隻左手向住逆時針方向咁扭，再用木村鎖方式將佢降服；因為個過程好鬼快，個裁判等到蘭素冇晒動作兼冇法自行tap-out投降嘅情況下先察覺情況，但裁判扶蘭素起身嗰陣，佢隻左手已經成隻去骨雞翼咁\"軟奶奶\"。賽果係櫻庭和志用木村鎖降服對手勝出。\n再戰霍斯.\n櫻庭喺2007年6月3號，喺美國洛杉磯運動場舉行嘅K-1 Dynamite!! USA再次決戰霍斯格雷西。呢場重演當年傳奇嘅一戰，結果櫻庭輸咗，由霍斯以點數勝出。但喺賽後藥檢當中，霍斯被NCAA驗出對類固醇呈陽性反應；霍斯被罰4000美元。"}
{"id": "10073", "revid": "8", "url": "https://zh-yue.wikipedia.org/wiki?curid=10073", "title": "核融合", "text": ""}
{"id": "10074", "revid": "14", "url": "https://zh-yue.wikipedia.org/wiki?curid=10074", "title": "LegCo", "text": ""}
{"id": "10075", "revid": "14", "url": "https://zh-yue.wikipedia.org/wiki?curid=10075", "title": "香港立法局", "text": ""}
{"id": "10076", "revid": "14", "url": "https://zh-yue.wikipedia.org/wiki?curid=10076", "title": "定例局", "text": ""}
{"id": "10078", "revid": "14", "url": "https://zh-yue.wikipedia.org/wiki?curid=10078", "title": "紅熊貓", "text": ""}
{"id": "10080", "revid": "14", "url": "https://zh-yue.wikipedia.org/wiki?curid=10080", "title": "書信", "text": ""}
{"id": "10087", "revid": "1405471", "url": "https://zh-yue.wikipedia.org/wiki?curid=10087", "title": "筑波快線", "text": "筑波快線（筑讀築；，）係日本一條連接東京都秋葉原同筑波嘅鐵路綫，有20個車站。2005年8月24號通車，由首都圈新都市鐵道（MIR）管理。\n路線詳情.\n路線區間：秋葉原～筑波 58.3km \n站既數量：20個\n軌距：1067mm \n雙線區間：全線 \n電化區間：全線（秋葉原站～守谷站：直流1,500V、未來平站～筑波站：交流50Hz 20,000V） \n中性區：守谷站～未來平站之間、車上切換式 \n最高速度：130km/h \n閉塞方式：車內訊號自動閉塞式（ATC及ATO） \n車廠所在點：守谷站以北 \n用車：TX-1000系同TX-2000系"}
{"id": "10089", "revid": "8", "url": "https://zh-yue.wikipedia.org/wiki?curid=10089", "title": "核聚變", "text": ""}
{"id": "10091", "revid": "1133", "url": "https://zh-yue.wikipedia.org/wiki?curid=10091", "title": "喬治布什", "text": ""}
{"id": "10092", "revid": "1133", "url": "https://zh-yue.wikipedia.org/wiki?curid=10092", "title": "喬治布希", "text": ""}
{"id": "10093", "revid": "1133", "url": "https://zh-yue.wikipedia.org/wiki?curid=10093", "title": "喬治W布什", "text": ""}
{"id": "10094", "revid": "99906", "url": "https://zh-yue.wikipedia.org/wiki?curid=10094", "title": "喬治W布希", "text": ""}
{"id": "10096", "revid": "8", "url": "https://zh-yue.wikipedia.org/wiki?curid=10096", "title": "酸素", "text": ""}
{"id": "10102", "revid": "1768063", "url": "https://zh-yue.wikipedia.org/wiki?curid=10102", "title": "2006年香港選舉委員會界別分組選舉", "text": "2006年香港選舉委員會界別分組選舉，喺2006年12月10日朝早七點半到夜晚上十點半舉行，目的係為咗選出喺38個界別入面，分組選出六百六十四個人進入選舉委員會，用嚟喺第3屆香港行政長官選舉選出第三屆行政長官。\n三十八個分組界別入面，有十五個界別總共二百三十七人自動當選，剩低嗰二十三個界別有803人角逐427個席位。\n選舉委員會組成.\n800人嘅選舉委員會由3個部分組成： \n今次選舉會由35個界別分組選產生664名委員：\n政治背景.\n由於喺2002年行政長官選舉嗰陣，泛民主派因為杯葛選舉而搞到不得民心嘅董建華自動連任，所以泛民入面嘅民主黨同公民黨兩個黨決定積極參與今次選舉委員會嘅選舉，希望可以憑間接選舉而令候選人在意選民關心嘅問題，而唔會單單止為商界服務。\n由選委會嘅選舉開始講起。由於民主黨同公民黨兩個黨唔想出現好似2002年香港行政長官選舉同2005年香港行政長官選舉因為一個人得到超過700提名而自動當選嘅情況，為咗令行政長官選舉變得有競爭，於是就積極咁爭取喺選委會入面拎到超過100席，務求達到提名一個人參選特首所需嘅最低要求。\n最初兩黨諗住捧「忽然民主」嘅陳方安生出嚟選特首，點知陳方安生突然縮沙，結果臨時拉夫就搵咗公民黨嘅梁家傑出嚟參選，不過睇返轉頭陳方安生實際上從來明確咁講過話自己想參選特首，以為陳方安生想選特首只係泛民一廂情願嘅諗法。\n雖然傳媒成日將兩黨積極參與特首選舉寫成泛民主派積極參與特首，但實際上同樣屬於泛民主派嘅前線同社民連都唔支持參與任何形式嘅小圈子選舉，而一直以來只有民主黨同公民黨兩個黨先至係度積極搞呢件事。\n選舉結果.\n請睇："}
{"id": "10113", "revid": "83755", "url": "https://zh-yue.wikipedia.org/wiki?curid=10113", "title": "梨樹", "text": ""}
{"id": "10114", "revid": "14", "url": "https://zh-yue.wikipedia.org/wiki?curid=10114", "title": "滙豐銀行", "text": ""}
{"id": "10115", "revid": "14", "url": "https://zh-yue.wikipedia.org/wiki?curid=10115", "title": "匯豐銀行", "text": ""}
{"id": "10116", "revid": "3401", "url": "https://zh-yue.wikipedia.org/wiki?curid=10116", "title": "滙豐", "text": "滙豐可以係："}
{"id": "10117", "revid": "14", "url": "https://zh-yue.wikipedia.org/wiki?curid=10117", "title": "匯豐", "text": ""}
{"id": "10118", "revid": "14", "url": "https://zh-yue.wikipedia.org/wiki?curid=10118", "title": "香港上海滙理銀行", "text": ""}
{"id": "10119", "revid": "14", "url": "https://zh-yue.wikipedia.org/wiki?curid=10119", "title": "香港上海匯理銀行", "text": ""}
{"id": "10123", "revid": "14", "url": "https://zh-yue.wikipedia.org/wiki?curid=10123", "title": "香港上海滙豐銀行有限公司", "text": ""}
{"id": "10124", "revid": "14", "url": "https://zh-yue.wikipedia.org/wiki?curid=10124", "title": "照相機", "text": ""}
{"id": "10125", "revid": "83755", "url": "https://zh-yue.wikipedia.org/wiki?curid=10125", "title": "梨花", "text": ""}
{"id": "10126", "revid": "542", "url": "https://zh-yue.wikipedia.org/wiki?curid=10126", "title": "掃墓坪", "text": ""}
{"id": "10127", "revid": "542", "url": "https://zh-yue.wikipedia.org/wiki?curid=10127", "title": "吊頸嶺", "text": ""}
{"id": "10128", "revid": "542", "url": "https://zh-yue.wikipedia.org/wiki?curid=10128", "title": "中央書院", "text": ""}
{"id": "10129", "revid": "988668", "url": "https://zh-yue.wikipedia.org/wiki?curid=10129", "title": "QC", "text": "可以係："}
{"id": "10130", "revid": "542", "url": "https://zh-yue.wikipedia.org/wiki?curid=10130", "title": "皇仁", "text": ""}
{"id": "10131", "revid": "542", "url": "https://zh-yue.wikipedia.org/wiki?curid=10131", "title": "凱撒大帝男子紀念中學", "text": ""}
{"id": "10132", "revid": "542", "url": "https://zh-yue.wikipedia.org/wiki?curid=10132", "title": "維多利亞書院", "text": ""}
{"id": "10133", "revid": "83755", "url": "https://zh-yue.wikipedia.org/wiki?curid=10133", "title": "梨花樹", "text": ""}
{"id": "10136", "revid": "13", "url": "https://zh-yue.wikipedia.org/wiki?curid=10136", "title": "香港民間電台", "text": "香港民間電台（Citizens' Radio）係曾健成發起，以非牟利形式運作嘅 FM 廣播電台，不過一直拎唔到牌，所以用公民抗命方式廣播，試過俾人拉同沒收器材，但告到上法庭，法庭就判咗香港廣播條例係違反香港基本法同香港人權法案條例，所以告唔入，但律政司唔服，向法庭申請禁制令，而家單嘢重未解決。\n簡介.\n香港民間電台喺2005年10月3號開始試播，不過由於申請唔到廣播牌，一直非法廣播，又同時用網上電台播。\n簡史.\n背景.\n2004年，鄭經翰同黃毓民因為一連串嘅恐嚇事件而封咪，最後重俾商台炒埋，引發好多人對香港言論自由收窄嘅憂慮。但係由於大氣電波俾政府同財團玩晒，而申請電台牌照嘅過程困難重重，審批過程黑箱作業又無客觀準則。香港一直以來都係得三間廣播電台經營，之外就無人成功申請過電台牌。\n因為咁而觸發起民間活躍社會運動人士，同時又係香港島東區樂康選區區議員嘅曾健成，因為唔妥呢個現象，喺2005年9月向香港影視及娛樂事務管理處遞交建議書申請聲音廣播牌照，不過一未都無被處理。\n於是曾健成決定公民抗命，非法廣播。\n第一次廣播.\n由於無籌辦電台節目嘅經驗，民間電台最初只係同其他網台合辦節目，第一次廣播節目喺2005年10月3號播出，當時民間電台同香港人民廣播電台合作喺 FM 102.8 頻道廣播《風波裏的龍門陣》節目，呢一集節目除咗原有《風波裏的龍門陣》主持王岸然、梁錦祥、陶君行之外，重請咗名咀黃毓民同林旭華參與節目，民間電台召集人曾健成亦係嘉賓之一，另外重有梁國雄同蕭若元。\n呢一集播出之後，民間電台就收到電訊管理局通知，因接到新城電台向電訊管理局投訴，話民間電台干擾新城嘅頻道，不過事件最後不了了之。\n獨立經營.\n民間電台最初同香港人民廣播電台嘅《風波裏的龍門陣》合作， 由香港人民廣播電台提供節目，而民間電台就負責用 FM 廣播，後來經過幾次上街籌募經費，電台開始獨立經營同自制節目，開始咗提供每日常規節目。\n最初民間電台都無網上廣播同網上重溫，淨係得 FM 102.8 頻道廣播，雖維持每星期一至五 7:00 p.m. - 8:00p.m 廣播一個鐘，由於技術同資源限制，最初唔係好多地方收到，後來加入網上廣播同節目重溫，FM 廣播技術慢慢成熟，收到民間電台嘅地方大咗，收聽人數同知名度開始升。\n節目風格.\n由於資源所限，民間電台部份主持未有專業傳媒訓練或經驗，亦有節目會請富經驗嘅傳媒工作者幫手，好似星期四節目有蕭若元主持《蕭灑一回》，最初喺星期三重有黃毓民主持《拒絕沉默》。後期開辦主持訓練班改善情況。\n政治時事節目方面，多數傾向泛民，部份政黨及議員主持嘅節目較嚴肅，社運組織主持嘅節目就有激憤嘅，亦有風趣幽默嘅，此外，亦有輕鬆優閒、文化、文學、宗教及音樂節目，題材/風格多元。\n嘉賓.\n民間電台雖然小本經營，但請來多位名人做嘉賓，例如香港行政會議成員張炳良、工黨副主席張超雄、職工盟秘書長/工黨主席李卓人、前立法會議員蔡素玉、立法會議員黃毓民、人民力量陳偉業、前民主黨主席何俊仁、劉慧卿、民主黨副主席李永達、港區全國人大代表朱幼麟、佔領中環發起人戴耀庭教授、電台節目主持陶傑、吳志森、洪朝豐、支聯會主席司徒華、資深傳媒人毛孟靜、彭志銘等等。\n主持訓練班.\n民間電台於2012年舉辦第一屆主持人訓練班，課程由大學傳媒系教授兼前記者擔任主講，嘉賓導師包括資深傳媒工作者/監製兼主持人謝志峰、電台節目主持人林旭華、小米、傳媒及文化工作者彭志銘等，畢業生亦陸續投入電台主持工作\n主流媒體.\n民間電台除咗幾次俾電訊管理局沒收廣播設備，有關民間電台嘅行動，亦無主流媒體報導，包括喺電訊管理局外面做廣播，甚至喺特首府外廣播，即使入面涉及立法會議員、社會知名人士等參與，但都無被本地傳媒或者報章報導。"}
{"id": "10137", "revid": "233287", "url": "https://zh-yue.wikipedia.org/wiki?curid=10137", "title": "皇仁書院", "text": "皇仁書院（英文：Queen's College）係香港最耐歷史嘅官立中學，1862年成立，係用英文教學嘅男校，屬第一組。校訓中文係「勤有功」，拉丁文\"Labor Omnia Vincit\"。\n宗旨.\n皇仁書院嘅辦學宗旨，係為學生提供各方面嘅教育，目的係令到學生喺德（Moral）、智（Intellectual）、體（Physical）、群（Inter-personal）、美（Aesthetic）各方面都有卓越嘅發展。\n皇仁書院嘅五大核心價值係：負責任（Responsibility）、正直（Integrity）、兄弟情（Brotherhood）、勤奮（Diligence）同埋追求卓越（Pursuit of Excellence）。\n校舍.\n皇仁書院校舍座落香港島中部嘅灣仔區，實際位置位於銅鑼灣天后，高士威道同埋銅鑼灣道交界，隔離係維多利亞公園同埋香港中央圖書館。校園面積達16000平方米，比香港一般中學大。\n校舍嘅設施如下：\n學生會.\n學校每年都會選學生會，由同學自行組黨，以12人做一個黨。喺開學嘅時候學生會候選黨派就已經會宣傳，到9月尾就會由全部同學投票揀年度嘅學生會。\n社.\n皇仁書院而家有8個社，分別係Crook、Dealy、De Rome、Kay、Stewart、Tanner、Williamson、Wright。社制度係由歷任校長威廉臣先生推出，當時最初Williamson House係School House。\n校刊.\n皇仁書院校刊係《黃龍報》，已經有好多年歷史，主要講有關皇仁書院嘅學會、社、校政、成績、學生作品、校友的話、活動等等。145週年校慶嘅《黃龍報》（第102冊）更重到1公斤。\n重有《校訊》、《文苑》、《快訊》（皇仁書院家長教師會）、《匯聲》（皇仁書院學生會）、《前驅》（公民教育組）、《輔導之星》（輔導組）、《曙光》（升學及就業輔導組）、《性言篇》（性教育組）、《健訊》（健康教育組）。"}
{"id": "10138", "revid": "29554", "url": "https://zh-yue.wikipedia.org/wiki?curid=10138", "title": "老竇", "text": ""}
{"id": "10139", "revid": "143999", "url": "https://zh-yue.wikipedia.org/wiki?curid=10139", "title": "番茄", "text": "番茄（；學名：\"\"）係茄科茄屬嘅一年生草本植物，原產南美洲秘魯嘅山谷森林。由於佢營養豐富又好味，俾人叫做「綠色世界嘅紅寶石」。\n名.\n粵語之所以叫佢做番茄，係因為佢喺番邦度嚟，加上佢似茄子。不過因為佢係植物，好多人連個番都寫做「蕃」，變咗做「蕃茄」。\n全球各地唔同嘅名.\n番茄喺唔同國家嘅語言入面，甚至係古代都有唔同嘅嗌法。譬如中文裏便通常就叫「番茄」，但係喺中國大陸亦有人嗌佢「西紅柿」。同埋番茄嘅英文「tomato」喺英美嘅發音都唔一樣。\n形態.\n呢種植物可以生到1~3米高。佢條梗（有陰去聲，讀）雖然係木質，但係好弱，所以要爬住其他植物生。番茄葉長10~25厘米，似羽毛，一塊葉有五到九瓣，一瓣八厘米長。葉邊似鋸，梗同葉都係毛。花黃，1~2 厘米闊，花冠有五瓣向外。花成束生，一束有3~12朵，好似個幼邊嘅星星噉。果係可以食醬果，大多數都係紅嘅，有啲係黃或綠嘅品種。野生得一兩厘米，種嘅可以大隻啲。\n用途.\n呢種植物可以用嚟做蔬菜，同時重可以做生果。另外，佢嘅果可以做藥。\n營養價值.\n番茄有豐富營養，其中有番茄紅素及維他命C，而維他命C重係西瓜嘅10倍，喺加工製品好似番茄汁同埋番茄醬等都含有番茄紅素成份。\n藥用價值.\n果可以做藥，既可以醫壞血病、感冒、過敏性紫癜癥、前列腺炎嘅病，又可以醫子宮頸癌、膀胱癌、胰臟癌等癌症。甚至可以提高人嘅抗病能力。\n發現史.\n喺16世紀之前，番茄喺南美洲長時間俾人當咗係有毒植物而冇人食，甚至連當地啲印第安人話佢凈係得狼先至食得。直到16世紀，愛羅達拉利公爵來咗南美洲之後帶咗樖番茄去伊麗莎白港女王嚟睇，之後番茄傳咗入歐洲。直到18世紀，歐洲同北美啲人用胡椒、蒜頭、牛油做佐料，將番茄當成蔬菜來食。\n文化.\n方形番茄.\n喺美國加州，曾經有人種咗樖方形嘅番茄出嚟。佢比普通嘅圓形番茄重豐滿，甚至啱用機器摘同運輸。"}
{"id": "10140", "revid": "14", "url": "https://zh-yue.wikipedia.org/wiki?curid=10140", "title": "蕃茄", "text": ""}
{"id": "10141", "revid": "14", "url": "https://zh-yue.wikipedia.org/wiki?curid=10141", "title": "Solanum lycopersicum", "text": ""}
{"id": "10142", "revid": "14", "url": "https://zh-yue.wikipedia.org/wiki?curid=10142", "title": "Lycopersicon lycopersicum", "text": ""}
{"id": "10143", "revid": "14", "url": "https://zh-yue.wikipedia.org/wiki?curid=10143", "title": "西紅柿", "text": ""}
{"id": "10146", "revid": "14", "url": "https://zh-yue.wikipedia.org/wiki?curid=10146", "title": "阿Ｑ正傳", "text": ""}
{"id": "10147", "revid": "14", "url": "https://zh-yue.wikipedia.org/wiki?curid=10147", "title": "小柴灣", "text": ""}
{"id": "10148", "revid": "131799", "url": "https://zh-yue.wikipedia.org/wiki?curid=10148", "title": "調景嶺", "text": "調景嶺（，又讀）係香港新界近將軍澳一個近照鏡灣（）嘅山區，對住個大港將軍澳（佛堂門）。因為要起將軍澳新市鎮，個灣填晒海變咗做住宅區，家下山同填地都喺呢個新市市鎮東南邊位。調景嶺因為響國共內戰後係國民黨餘部走難來香港，住響呢度寮屋區出名。呢個地方因為就響新九龍曬草灣東面嘅山後面，初期未有確定嘅政區之前，係當做新九龍一部份，之後就將佢劃入新界西貢區。\n名.\n調景嶺呢個名其實係原自照境灣，而呢個灣西南面有座山叫做照鏡灣山。照境灣個形好似一個闊口袋咁，而住響水上嘅蜑家人見佢風平浪靜，好似塊鏡咁照得人，就叫佢做照境灣。照境灣英文寫係叫Tiu Keng Wan，呢個音應該唔係廣東話音，好可能係蜑家音。\n1899年英國同大清租埋新界，呢度就咁歸入香港管。響呢個時候，有好多西人住響香港，亦都好多華人轉食麪包，咁就好需要麪粉。咁加拿大人Alfred Herbert Rennie就睇準呢個機會，想響香港發展呢門麪粉廠生意，佢就同當時香港名人摩地同遮打夾份開間Hong Kong Milling Company。而香港政府見呢門生意亦都幫到駐港英軍同全人口所需，尤其係想畀人斷糧都夠全部人四個月食，咁就響呢個灣口北岸，填塊地(New Kowloon Inland Lot No. 4)，畀佢起麪粉廠。響當時地圖睇，呢塊地響1905年已經填好，塊地有435頃。呢間廠好先進，電器化廠房，有碼頭設施，有員工宿舍。響1908年嘅年鑑裏面有講，佢可以一個月用6000噸小麥生產8000袋優質麪粉。自始呢塊地就響地圖上面英文寫做Rennie's Mill或者Rennie's Flour Mill，即係Rennie嘅麪粉廠咁解。不過好境不常，因為生意失敗，呢位老闆1908年響廠側邊跳海自盡。\n之後個灣叫做吊頸灣，原因係照境灣個英文寫做Tiu Keng Wan，譯返做廣東話就叫吊頸灣。而咁啱麪粉廠老闆係自殺，民間就誤會佢係吊頸自殺。後尾國民黨人搬到呢個灣，就住晒響灣邊山區，所以就叫呢度叫做\"吊頸嶺\"。有人住，重叫吊頸實在唔老禮，咁政府就改名做調景嶺。但英文就一直叫呢區做Rennie's Mill，要發展將軍澳新市鎮呢一區，先改做廣東話譯名Tiu Keng Leng。"}
{"id": "10150", "revid": "14", "url": "https://zh-yue.wikipedia.org/wiki?curid=10150", "title": "中華人民共和國國歌", "text": ""}
{"id": "10153", "revid": "14", "url": "https://zh-yue.wikipedia.org/wiki?curid=10153", "title": "照境灣", "text": ""}
{"id": "10154", "revid": "14", "url": "https://zh-yue.wikipedia.org/wiki?curid=10154", "title": "Rennie's Mill", "text": ""}
{"id": "10155", "revid": "14", "url": "https://zh-yue.wikipedia.org/wiki?curid=10155", "title": "Rennie's Flour Mill", "text": ""}
{"id": "10156", "revid": "14", "url": "https://zh-yue.wikipedia.org/wiki?curid=10156", "title": "吊頸灣", "text": ""}
{"id": "10157", "revid": "14", "url": "https://zh-yue.wikipedia.org/wiki?curid=10157", "title": "Tiu Keng Wan", "text": ""}
{"id": "10158", "revid": "14", "url": "https://zh-yue.wikipedia.org/wiki?curid=10158", "title": "Tiu Keng Leng", "text": ""}
{"id": "10160", "revid": "14", "url": "https://zh-yue.wikipedia.org/wiki?curid=10160", "title": "蘇茅坪", "text": ""}
{"id": "10163", "revid": "1133", "url": "https://zh-yue.wikipedia.org/wiki?curid=10163", "title": "自盡", "text": ""}
{"id": "10168", "revid": "98366", "url": "https://zh-yue.wikipedia.org/wiki?curid=10168", "title": "冬天", "text": "冬天，又叫冬季，係一年中最凍，日照時間最短嘅幾個月，係四個季節中嘅一個。響亞熱帶以北、南半球以南嘅地方先會有。好多離開赤道遠嘅地方，冬天都會落雪。\n唔同地區同文化對冬天嘅長短有異。響南半球，6、7、8月係冬天；響北半球，12、1、2月。用中國嘅二十四節氣計，冬天由立冬開始，到立春為止。亞歐部份地方認為冬天由11月開始。\n冬天嗰時，有啲動物會冬眠。"}
{"id": "10169", "revid": "48452", "url": "https://zh-yue.wikipedia.org/wiki?curid=10169", "title": "2006年香港選委會界別分組選舉第一界別選舉結果", "text": "2006年香港選舉委員會界別分組選舉喺2006年12月10日朝早七點半到夜晚上十點半舉行，目的係為咗選出喺38個界別入面，分組選出六百六十四個人進入選舉委員會，用嚟喺2007年香港特別行政區行政長官選舉選出第三屆行政長官。\n第一界別選舉結果.\n今次選舉委員會界別分組選舉係歷來最多人競選嘅一次。38個分組界別入面，15個界別一共237人自動當選，剩低23個界別有803人角逐427個席位。\n飲食界.\n全部自動當選 (參考：選委會候選人網頁)\n商界（第一）.\n全部自動當選 (參考：選委會候選人網頁)\n商界（第二）.\n全部自動當選 (參考：選委會候選人網頁)\n香港僱主聯合會.\n全部自動當選 (參考：選委會候選人網頁)\n金融界.\n全部自動當選 (參考：選委會候選人網頁)\n金融服務界.\n金融服務界有23位候選人\n香港中國企業協會.\n全部自動當選\n酒店界.\n酒店界有15位候選人：\n進出口界.\n全部自動當選\n工業界（第一）.\n全部自動當選\n工業界（第二）.\n全部自動當選\n保險界.\n保險界有13位候選人：\n地產及建造界.\n保險界有17位候選人：\n紡織及製衣界.\n紡織及製衣界有13位候選人：\n旅遊界.\n旅遊界有29位候選人，民主派推薦李錦添、伍少玲、甄彼得、歐陽文彬同司馬文5人：\n航運交通界.\n航運交通界有19位候選人："}
{"id": "10170", "revid": "13", "url": "https://zh-yue.wikipedia.org/wiki?curid=10170", "title": "2006年香港選委會界別分組選舉第二界別選舉結果", "text": "2006年香港選舉委員會界別分組選舉喺2006年12月10日朝早七點半到夜晚上十點半舉行，目的係為咗選出喺38個界別入面，分組選出六百六十四個人進入選舉委員會，用嚟喺2007年香港特別行政區行政長官選舉選出第三屆行政長官。\n第二界別選舉結果.\n今次選舉委員會界別分組選舉係歷來最多人競選嘅一次。38個分組界別入面，15個界別一共237人自動當選，剩低23個界別有803人角逐427個席位。\n建築、測量及都市規劃界.\n有42個候選人，一眾測量師組成名單，以統一政綱參選，有9人當選。民主派有吳永輝同陳家欣參選，得吳氏當選。\n中醫界.\n今屆中醫界有39人爭20個位，建制派組織咗22人嘅名單參選；另外香港中醫師權益總工會組成10人名單挑戰。最後建制派嘅名單全取中醫界20席。\n教育界.\n呢屆有31人爭20個位，民主派喺當中支持教協12人同埋教協教聯嘅二人名單。另外公民黨嘅胡可仁都用咗教協嘅政綱口號。教總、教聯、教評就屬於建制派名單，而大部分獨立參選人士都屬於建制派。最後，民主派支持嘅14人同埋胡可仁都當選，建制派就攞到其餘5席。\n工程界.\n呢屆有42人爭20個位，民主派組咗普選工程連線參選，建制方面就有黃澤恩、李炳權嘅名單；關育材嘅名單；葉承添嘅政府工程師起碼三組人馬。最後普選工程連線攞到8席，建制派三組人馬攞到6席，其餘6席係獨立建制派。\n註：「以民為本」並唔係名單嘅真名\n衛生服務界.\n呢屆有37人爭20個位，親民主派嘅護協原本想派出20人嘅名單，但係李國麟同華員會嘅黃河決定合組名單，護協嘅人縮到得10個，後來更加有其他團體加入聯合名單，護協嘅名額最後得返6個，令唔少會員不滿。除咗呢條聯合名單之外，重有曹聖玉、汪國成在內嘅護專名單。民主派最後支持護協嘅6人同獨立參選嘅馬旗。\n結果聯合名單贏咗11席，包括護協6人；護專名單有5人當選；4個獨立人士當選，包括民主派支持嘅馬旗。原來民主派支持嘅選委都係要提名梁家傑，不過護協嘅潘德輝冇跟大隊，提名咗曾蔭權。\n註：「聯合名單」並唔係名單嘅真名\n高等教育界.\n高等教育界有49個侯選人，民主派嘅高教界民主行動派出15人；建制派就有高教聯同黃玉山牽頭嘅名單。最後高教界民主行動15人全數當選，黃玉山名單當中得1人當選。\n資訊科技界.\n資訊科技界有39位候選人，雖然民主派莫乃光同李澤楷等人組成IT20名單，但係名單入面絕大多數都係建制派，另外ITLink亦都屬於建制派；民主派喺IT20入面淨係支持莫乃光一個，另外亦都支持IT Voice名單、Robin同埋龍家麟，最後民主派支持嘅候選人全數當選：\n參考：\n法律界.\n有42人爭20個位，民主派有陳景生名單同公民黨名單；建制派就有羅志力牽頭嘅名單，同埋一啲獨立候選人，結果民主派贏嗮20個位：\n註：譚玉瑜同莊重慶係兩公婆，亦都係莊重慶律師行嘅律師\n醫學界.\n有63人爭20個位，主要有4條名單：蔡堅嘅醫學會名單；高永文名單；公共醫療醫生協會名單；民主派支持嘅2人。醫學會名單係睇民意決定支持邊個，高永文名單就肯定支持曾蔭權，民主派就支持梁家傑。最後醫學會名單贏到10席，成為最大贏家。\n註：周振中同盧國榮係同一政綱"}
{"id": "10171", "revid": "48452", "url": "https://zh-yue.wikipedia.org/wiki?curid=10171", "title": "2006年香港選委會界別分組選舉第三界別選舉結果", "text": "2006年香港選舉委員會界別分組選舉喺2006年12月10日朝早七點半到夜晚上十點半舉行，目的係為咗選出喺38個界別入面，分組選出六百六十四個人進入選舉委員會，用嚟喺2007年香港特別行政區行政長官選舉選出第三屆行政長官。\n第三界別選舉結果.\n今次選舉委員會界別分組選舉係歷來最多人競選嘅一次。38個分組界別入面，15個界別一共237人自動當選，剩低23個界別有803人角逐427個席位。\n勞工界.\n勞工界喺呢屆有52人爭40個位，工聯會攞29席；勞聯攞9席；重有2席由兩個公務員工會瓜分。\n社會福利界.\n社會福利界有99人競爭40個席位，被視為泛民主派四大票倉之首。當中泛民支持「民福一二」同「社總名單」，「專業網絡」、「政府社工」係建制派嘅名單，最後泛民兩條名單喺40席入面攞到31席，建制名單「專業網絡」就攞到5席，淨低4席係獨立人士，呢班獨立人士最後全部提名曾蔭權。"}
{"id": "10172", "revid": "48452", "url": "https://zh-yue.wikipedia.org/wiki?curid=10172", "title": "2006年香港選委會界別分組選舉第四界別選舉結果", "text": "2006年香港選舉委員會界別分組選舉喺2006年12月10日朝早七點半到夜晚上十點半舉行，目的係為咗選出喺38個界別入面，分組選出六百六十四個人進入選舉委員會，用嚟喺2007年香港特別行政區行政長官選舉選出第三屆行政長官。\n第四界別選舉結果.\n今次選舉委員會界別分組選舉係歷來最多人競選嘅一次。38個分組界別入面，15個界別一共237人自動當選，剩低23個界別有803人角逐427個席位。\n中國人民政治協商會議.\n全部自動當選：\n汪明荃、施祥鵬（全國政協）、陳玉書、高敬德、馬介璋、吳朱蓮芬（朱蓮芬）、林樹哲、廖正亮、陳永棋、黃光漢、李澤鉅、張閭蘅（全國政協）、鄒燦基、計佑銘、施展熊（全國政協）、何柱國、鄭張永珍、李大壯、戴德豐、郭炳湘、劉漢銓（民建聯）、劉廼強、胡定旭（全國政協）、盧文端（民建聯）、施子清、楊孫西（民建聯）、郭炎、伍淑清、潘宗光、胡應湘、吳光正、鄭家純、朱樹豪、榮智健、羅康瑞、李家傑、蔣麗芸（民建聯）、李國強（全國政協）、梁振英、潘祖堯（全國政協）、徐展堂\n鄉議局.\n全部自動當選：\n黃耀榮、曾憲強、鄧致祥、文富穩、鄧錦良、梁福元、鍾偉平、翁志明、莫錦貴、李志峯、鄧光榮、周玉堂、香灼璣、張伙泰、劉應和、薛浩然、劉運喜、成漢強、文春輝、鄧國綱、林國昌\n宗教界界別分組.\n根據選舉委員會嘅組成，八百席入面有四十席係由香港六大宗教提名，平均每個宗教都有六到七個提名議席。當中，六大宗教嘅代表機構分別如下：\n除咗基督教同天主教都有喺代表機構嘅網址入面透露參選辦法之外，其餘四個代表機構都係圍內決定，如果報名人數目超過配席位數目，就會由負責嘅選舉主任按照《行政長官選舉條例》，以抽籤方式決定邊位可以成為選舉委員會委員。\n基督教代表選舉.\n選舉委員會基督教界別普選係界別入面自己舉辦嘅選舉，喺2006年10月29號舉行，所有喺教會登記咗嘅教友，都可以喺嗰日喺返自己嘅會堂或者全香港多個公眾投票站投票。而候選人答問大會喺一星期前嘅10月22號下午舉行，有發問對答環節，等選民可以向候選人提出問題。這次選舉有27位候選人，分別代表香港華人基督教聯會（華聯會）及基督徒支持普選連線（基支連）。華聯會提倡「一堂會一票」，比起依家教徒一人一票嘅選舉制度更加保守，而基支連就直情反對選委會呢種選舉特首嘅方式，兩張名單政治取態迥異。喺選前兩日，5個獨立候選人一齊登咗廣告，成為第三張名單，由於政綱廣告登報日期係10月27號，所以畀人叫做「一零二七連線」。最後「一零二七連線」大勝，華聯會攞到1席，基支連全軍覆沒。\n天主教代表選舉.\n根據香港教區主教公署秘書長辦公處喺10月3號發出嘅通告，有意報名加入選舉委員會嘅天主教人士，可以喺10月31號前將報名信親身送交或以掛號信寄交抵秘書長辦公處。教區只會負責核實報名人嘅天主教徒身份，並喺11月1號至8號間將全部名單轉交宗教界界別分組嘅選舉主任。如果報名人數目超過七位，就會由負責嘅選舉主任按照《行政長官選舉條例》，以抽籤方式決定邊七位可以成為選舉委員會委員。\n呢一屆有十九人報名話要參加抽籤，最後由政府抽出七個人出嚟成為選委。"}
{"id": "10174", "revid": "259", "url": "https://zh-yue.wikipedia.org/wiki?curid=10174", "title": "燒嘢食", "text": "燒嘢食（Barbecue，又叫BBQ）係一種煮食方法，通常認為係人類最原始嘅煮食方式，一般嚟講，燒嘢食係將啲嘢食放喺火上面燒熟，喺現代社會，由於有多種用火嘅方式，燒烤方式亦逐漸多元化，發展出各式燒烤爐、燒烤架、燒烤醬等。燒嘢食亦成為一種社交聚會休閒娛樂方式或者係生意。一個人燒嘢食喺現代社會係好少見，無論喺亞洲、美洲、歐洲等，燒嘢食通常係細至家庭，大至學校嘅集體活動。\n由於肉類喺燒嗰陣會產生煙霧，燒嘢食通常都喺戶外進行。但煙霧可以用強力通風將佢大幅減少，因此亦有餐廳發展出室內燒烤嘅型式，喺亞洲例如日本、韓國、台灣、泰國等地方，稱之為燒肉店，亦即係喺枱中間有燒烤架，枱上面有強力抽風機，喺燒烤架上面放無煙木炭，網架或欄架畀客人自己將生肉燒熟嘅方式。\n古今分別.\n之前.\n當人類重係晌捕獵同採摘野果充飢嘅時代，一切幾乎都係即食。士多啤梨蘋果橙係，飛禽走獸殺咗返嚟都係生食，停留晌茹毛飲血嘅階段。當人類發現鑽木可以取火，就開始利用火嚟改善生活，好似照明、取暖以及煮食等等。由於冇任何裝嘢嘅砂煲罎罉，一切都係用手又或者用樹枝代手去做。搵啲柴同葉返嚟去起火，用樹枝木棍直接拮住啲啱啱打返嚟嘅豬牛羊等等肉類，直接同火接觸，燒到佢出煙變色熟晒，食得，就係古代嘅燒烤，其實同家陣三五成群郊野燒嘢食好似，不過用具同玩法當然先進好多。\n而家.\n今時今日，燒嘢食唔再係醫肚咁簡單。燒嘢食成為飲食業中其中一門最撈得起嘅生意。世界各地發展出好多具備當地風格，各有所長嘅燒烤類型。韓燒、港式燒味、東南亞串燒等等都好受大眾歡迎。而且，古代燒烤通常一個人搞掂，為滿足生存必需充飢，食完就算。家陣啲人燒嘢食啱啱相反，一個人無論去郊外定係入餐廳燒嘢食都唔常見，因為除咗醫肚，好多時喺為咗聯誼，係人類社會一種人際交流活動。都市人會約埋去燒烤餐廳唰餐勁，鄉郊居民會叫埋鄰居老友嚟開個燒烤大會，邊食邊吹水，都見到燒嘢食呢件事晌現代嘅轉變同功能轉換。有得食有得玩有意義，一舉幾得。\n燒嘢食用嘅嘢.\n火：燒嘢食梗係要起火。一般郊遊/沙灘，又或者街邊串燒檔，用燒烤爐燒嘢食都係用炭。起火過程叫透爐或者起爐，並唔簡單，好講透爐條友學藝精唔精。餐廳就方便得多，燒嘢食甚至唔再一定見到火。利用電或煤氣爐加熱鐵板，一樣可以整熟板上食物。呢種方法多見於韓燒。\n架生：露天燒烤一般係用燒烤叉，晌燒嘢食之前用水洗或插沙，之後燒一燒，再用紙抹，作為清潔程序。坐地式燒烤爐則用長鐵夾，放嘢食晌烤架燒，之後直接分畀食客。用嚟食嘅架生都係嗰堆木筷子膠刀叉同手，裝嘢食不外乎紙碟同膠碗。\n各地燒嘢食用咗好多唔同嘅架生，港式燒乳豬用大鐵鈎，都係因應件嘢食大細而發展出嚟。\n燒：直接叉住嚟燒。差唔多食得嗰陣，有人鍾意加蜜糖或者燒烤醬，帶出食物香味。有一門方法會用錫紙包住金菇牛肉，番薯粟米等等要耐啲先食得嘅嘢放晌炭執邊煨同烘，大概到中段開封就食得。不過由於火力大細好難控制，好多時拆開嗰陣啲嘢食都燶晒。錫紙包燒法一般會落較多料，好似豉油、蒜頭、BBQ醬等等以前唔會出現晌燒烤爐嘅醬。有另外一啲方法會將食物用半個人咁高嘅鐵叉拮起，然後晌啲火隔離係咁轉，都係要令每一部份嘅肉均勻變熟。\n嘢食：香腸、牛/豬/魚/蝦等等種類嘅丸幾乎必定出現。其他生肉例如雞翼、牛/雞/豬/羊扒、魚蝦都係大眾選擇。一般街邊肉食店都有啲醃好晒，買嚟可以即燒嘅肉食。非肉食類嘢食通常有麵包、棉花糖、粟米、番薯、冬菇等等。菜少見啲。\n餐廳以開放自助嘅形式任揀任攞，食物選擇都係大同小異。\n水：有嘢食無嘢飲點得，想渴死咩。而食飽之後執嘢又可以來淋熄爐火。\n燒嘢食地方.\n歐美嘅人經常會晌屋企個花園度搞燒嘢食，叫埋三五知己隔離鄰舍一齊嚟聯誼。由於地方大，十幾廿人邊食邊玩邊吹水，悠悠閒閒過個歡樂下晝，非常寫意。\n好似香港呢啲太細嘅地方，搵個後園燒嘢食唔係咁容易。唔少私人樓個天台都畀住客租嚟燒嘢食，而政府晌唔少沙灘同郊野公園都整咗好多石造嘅燒烤爐，畀市民燒嘢食。市民拎齊架生，先到先得，等到個爐就有得你燒。大時大節，免費爐例必供不應求。有啲有公眾爐嘅地方會有私人營業嘅燒烤檔，齋提供鐵架爐租畀人，不過收費幾揦脷，大節日更加會坐地起價，比閒日高一到兩倍不等，重要限制時間。\n近年有新興燒烤樂園湧現，晌一啲位置離市區幾遠，但係風景幾正嘅地方開設一大個燒烤場。裏面提供所有嘢食同架生，重有玩嘅嘢，好似足球直播、麻雀耍樂等等，畀錢就有得玩有得食，成為好多家庭聚會或者集體活動嘅去處。\n串燒好味抵食，晌各地嘅露天市集或食街都見到串燒檔開到成行成市。串燒流行令到市區任何一條街邊都變成燒嘢食嘅地方。\n晌露天地方燒嘢食，好處係啲煙可以自然散走，唔會搞到一陣味。不過時下好多餐廳經營各國嘅燒烤菜，令到燒嘢食可以登堂入室。食客可以嘆住冷氣，自己一邊燒一燒食，又或者職員燒，顧客食。燒嘢食經已唔再一定搞到周身汗污糟邋遢，而係一年四季都可以舒舒服服。燒烤餐廳較常見係做韓燒，皆因佔地唔多，一個場可以開多幾圍。而且晌鐵板中間放個爐做埋打甂爐更係越嚟越普遍，令食客有雙重嘅享受。"}
{"id": "10175", "revid": "1133", "url": "https://zh-yue.wikipedia.org/wiki?curid=10175", "title": "BBQ", "text": ""}
{"id": "10176", "revid": "1133", "url": "https://zh-yue.wikipedia.org/wiki?curid=10176", "title": "燒烤", "text": ""}
{"id": "10181", "revid": "158703", "url": "https://zh-yue.wikipedia.org/wiki?curid=10181", "title": "希遜格雷斯", "text": "希遜‧格雷斯（Rickson Gracie，）係巴西武術家兼混合格鬥家。佢係巴西柔術黑帶7段，又係格雷斯家族（Gracie family）成員，Hélio Gracie個仔。\n希遜‧格雷斯可以話係柔術界嘅傳奇人物，佢總共打過大大話話成四百幾場比賽，包括柔術比賽、街頭博擊、混合格鬥，一場都未輸過。佢唔單止令格雷斯家族聲名大噪，重令全世界興起一般巴西柔術熱。\n不敗之謎.\n無錯格雷斯的確贏過好多場比賽，但佢喺混合格鬥嘅官方紀錄係十一勝零和零負，同連贏四百場嘅紀錄好大出入，所以引起對佢不敗嘅質疑，其實，佢四百場不敗紀錄，除咗嚟自混合格鬥，重包括柔術、自由式摔角、桑搏、街頭博擊，佢亦係兩屆巴西自由式摔角冠軍，又係贏過桑搏金牌，重係世界柔術中重量級同無差別級冠軍。\n但係呢啲戰績冇計到佢喺一啲獨立組織比賽結果，係咪真係未輸過咁勁？佢老豆Hélio Gracie就咁回應：「如果要全部計晒，咁格雷斯唔止四百場不敗，計到佢一百萬場不敗都得！」\n唔理格雷斯係咪真係不敗，定還是可能輸過一兩場都好，四百幾場勝仗已經足夠証明佢夠晒勁揪。"}
{"id": "10182", "revid": "15404", "url": "https://zh-yue.wikipedia.org/wiki?curid=10182", "title": "法蘭森洛克", "text": "法蘭森洛克（，，美國加利福尼亞州出世）係美國一混合格鬥家。\n法蘭森洛克同佢同父異母嘅大佬Ken Shamrock同樣都係混合格鬥界嘅高手，佢原本喺大佬搞嗰間拳館「獅子籠」（Lion's Den）旗下選手，後來自立門戶，喺San Jose開咗間Shamrock Martial Arts Academy。\nFrank Shamrock比佢大佬Ken Shamrock更加好打，無論喺拳腳同地戰技術都一樣到家，係身兼五次終極格鬥冠軍（UFC）中量級冠軍同日本Pancrase王者，其中兩次衛冕賽更加唔使一分鐘就解決對手。"}
{"id": "10183", "revid": "123770", "url": "https://zh-yue.wikipedia.org/wiki?curid=10183", "title": "打甂爐", "text": "打甂爐，俗寫打邊爐，又叫火鍋，係煮食方法一種，用一大煲滾水或湯底，食嗰個人自己將各種切好嘅肉、菜，原隻海鮮或者現成或加咗工嘅肉丸等等食物掟晒落去煠熟，喺啲嘢食熟咗之後點調味料就食得。\n亞洲各地都有唔同特色嘅打甂爐。\n俚語.\n皆因成班人圍住一個煙灰缸食煙嘅情景睇落好似打甂爐，所以香港人就將呢種情景比喻做打甂爐。"}
{"id": "10186", "revid": "1133", "url": "https://zh-yue.wikipedia.org/wiki?curid=10186", "title": "火鍋", "text": ""}
{"id": "10187", "revid": "74388", "url": "https://zh-yue.wikipedia.org/wiki?curid=10187", "title": "打邊爐", "text": ""}
{"id": "10188", "revid": "15404", "url": "https://zh-yue.wikipedia.org/wiki?curid=10188", "title": "Rickson Gracie", "text": ""}
{"id": "10190", "revid": "15404", "url": "https://zh-yue.wikipedia.org/wiki?curid=10190", "title": "Frank Shamrock", "text": ""}
{"id": "10191", "revid": "1757047", "url": "https://zh-yue.wikipedia.org/wiki?curid=10191", "title": "香港公營機構", "text": "香港公營機構即係指由香港政府出錢成立同營運嘅半官方機構，佢哋負責特訂公共服務，或者需要較多社會人士參與嘅工作，不過就唔算係政府部門。\n呢啲機構多數（唔係全部）都係根據法例成立（喺呢個情況入面又可以叫做法定機構或法定組織）。雖然佢哋嘅職能同政府部門好似，但唔屬於政府體系，成員亦唔算係公務員，所以會比起政府部門有較多自主權；同時又為咗確保政府對佢哋有影響力，所以主要決策者都係由政府或行政長官邀請社會人士擔任（多數係義務性質）。有啲機構雖然以商業模式運作，甚至已經上市，不過主要資本仍然屬於政府（好似地鐵有限公司、九廣鐵路公司），咁都仍然算係公營機構。\n注意：公營機構同公用事業係有分別。公用事業係指提供重要公共服務嘅機構（好似電力、電話、運輸、煤氣等），佢可以由私人擁有，並以盈利為目的。\n職能.\n可分為幾類：\n財政來源.\n可分為兩類："}
{"id": "10195", "revid": "33124", "url": "https://zh-yue.wikipedia.org/wiki?curid=10195", "title": "圖書", "text": ""}
{"id": "10196", "revid": "1067615", "url": "https://zh-yue.wikipedia.org/wiki?curid=10196", "title": "萬", "text": ""}
{"id": "10197", "revid": "259", "url": "https://zh-yue.wikipedia.org/wiki?curid=10197", "title": "石器時代", "text": "石器時代（）係人主要用石來製造工具嘅時代，大概有340萬年咁長，分做舊石器時代、中石器時代同埋新石器時代。石做嘅工具叫做石器。\n人類進化史上，第一次技術大範圍傳播就喺石器時代。人從東非大草原（savannas）遷徙到世界各地生活亦都喺石器時代開始。得到農業、畜牧業同銅器技術開始發展，石器時代就結束。石器時代嘅歷史冇文字記載，所以屬於史前時期。\n「石器時代」呢個稱呼俾考古學家用來指冶金時代之前嘅漫長時期，喺呢段時期各種石製工具嘅使用多過用其他（更軟嘅）材料整嘅好多。除咗用石，人亦好多時用骨整工具，但係骨做嘅好難保存落來，考古學證據好少。\nJohn Lubbock喺1865年寫咗經典書《史前時代》（Pre-historic Times），佢將石器時代定為佢嘅三代法（three-age system）嘅第一級，又再將石器時代細分為舊石器時代、中石器時代同埋新石器時代（Palaeolithic, Mesolithic and Neolithic periods）。事實上，喺唔同地方（同文化），時代嘅更替彼此之間可以有好大分別。況且，去到冶金時代嘅人類仲喺度不斷向新嘅地區擴張，因此並冇一個確定、統一嘅「石器時代」。"}
{"id": "10198", "revid": "238067", "url": "https://zh-yue.wikipedia.org/wiki?curid=10198", "title": "羅什哈桑納", "text": "羅什 哈桑納即係希伯來文： ראש השנה ro’sh ha-shānāh，英文寫法係 Rosh Hashanah。Rosh 有「最初」、「開始」嘅意思，而 Ha-Shanah 有「改變」、「更新」嘅意思，換言之，Rosh Hashanah 就係指「一年嘅開始」，係一個猶太人慶祝新年嘅節日，呢個節日係僅次於贖罪日一個最重要嘅聖日。\n日子.\n喺猶太人嘅曆法入面，有兩個新年，一個係民曆新年，另一個係教曆新年。教曆新年以尼散月（Nisan / Nissan）做第一個月，呢個月係記念猶太人嘅祖先逃離埃及人嘅奴役展開新生活，所以成為第一個月，即所謂嘅教曆新年，根據出埃及記 12:2 而定出嚟。\n而第7個月係提斯利月（Tishrei），Tishrei 有開始嘅意思，即係話神係喺呢個月創造世界，因為咁呢個月就成為人類同動物嘅新年，即所謂嘅民曆新年。而提斯利月嘅第一同第二日，就係羅什‧哈桑納（Rosh Hashanah）嘅日子，係根據利未記（Leviticus）23:24 定出嚟，同時喺民數記（Numbers）第二十九章亦有講到呢個節日。\n亦有一種講法指呢個月份啱啱就係以色列地區嘅雨季，所以古猶太人先會定呢個月做「歲首」。\n如根據一般格勒哥里曆（Gregorian calendar），即一般俗語所講嘅西曆嚟計，提斯利月多數喺大約九月到十月之間。\n最近三年嘅Rosh Hashanah日子\n傳統習俗.\nRosh Hashanah 第一日叫吹角節，猶太人會去猶太會堂進行三次祈禱，而最後一次要吹號角（shofar），總共吹三聲。第一聲係提醒啲人上帝先係世界嘅主宰；第二聲係重申上帝係世界嘅判官；第三聲係警告啲人要敬畏上帝同埋要相信上帝。\n不過吹號角喺古代猶太人嚟計，其實係一種戰爭嘅警報，所以吹號角對猶太人嚟講其實重有另一重意義，就係唔好忘記猶太人過往經歷過所有戰爭嘅歷史。\n喺午禱之後，佢哋會去到一啲海邊、河邊，總之有水嘅地方舉行贖罪儀式（Tashlikh），係呢個儀式入面，會誦讀《彌迦書》（Micah）7章19節：『將我們的一切罪投於深海』，然後搖一搖自己件衫個邊三次，表示已經拋棄咗罪惡，有啲人重會將過去做過嘅錯事，寫喺一張紙度，然後掉落水，表示已經洗淨咗自己嘅罪孽。\n然後由呢一日開始準備迎接贖罪日，佢哋要由呢日開始，懺悔十日，回顧同反省自己過去一年嘅言行，而呢十日叫做「敬畏嘅日子」（the days of awe）。\n傳統上猶太人喺 Rosh Hashanah 嘅日子見面時都會講呢啲咁樣嘅祝福語：佢哋會講 ketiva ve-chatima tovah（祝你未來一年會寫得好同封得好），乜嘢係「寫得好同封得好」？因為猶太人相信，喺 Rosh Hashanah 嘅日子裏面，神會對每個人進行審判，無論男人、女人定細路仔，所有審判結果都會記錄在案，然後喺贖罪日封印，一封咗印就成定局，所以佢哋會喺呢日講類似 Shana Tova（祝你有美好嘅一年）、Shana Tova Umetukah（祝你有美好甜美嘅一年）呢類咁嘅祝福語。\n就係因為想令自己紀錄良好，所以猶太人會喺呢十日「敬畏嘅日子」入面懺悔。猶太人認為，喺得到上帝寬恕之前，先要得到同伴寬恕，所以喺呢十日懺悔裏面，猶太人會四周圍去搵一啲自己得罪過嘅人，或不知不覺中得罪過嘅人，然後向呢啲人要求寬恕自己。\n猶太人喺呢個新年入面，會一家人坐埋一齊食飯，佢哋會食一啲蘋果蜜餞或者沾有蜂蜜嘅蘋果、麵包，象徵之後一年嘅日子會甜蜜同幸福，亦會食代表吉利嘅魚同梯形嘅嘢食例如石榴。亦有啲唔吉利嘅唔會食，例如花生或者合桃之類嘅果核，因為個發音唔好意頭所以唔會喺新年食。重有一啲酸或者苦呢啲剌激性嘅嘢都唔會食，原因係要保住把聲用嚟喺之後十日祈禱。\n影響.\n雖然 Rosh Hashanah 喺而家個世界好似只有對猶太人先有關，全世界都幾乎用晒格勒哥里曆（西曆）都係喺第一個月慶祝新年，但查實好多學校開學嘅日子，都選擇喺 Rosh Hashanah 所在嘅9月作為新學年嘅開始，都咪話唔關事。"}
{"id": "10200", "revid": "259", "url": "https://zh-yue.wikipedia.org/wiki?curid=10200", "title": "長頸鹿", "text": "長頸鹿係一種生活喺非洲嘅反芻偶蹄動物，亦係現時世上最高嘅陸上動物。公可以去到4.8到5.5米高，重達900公斤。乸身形一般細啲。\n長頸鹿係非洲特有嘅動物，同鹿、牛等有親緣關係，但係唔同科，即長頸鹿科。長頸鹿科包括長頸鹿同霍加狓兩種動物。\n長頸鹿學名為camelopardalis，源於早期羅馬帝國時期啲人同佢起嘅名，意思係駱駝同豹嘅混合體，因為佢嘅外形類似呢兩種動物嘅混合體。\n中國明朝時鄭和嘅船隊航行到東非，就曾經帶兩隻長頸鹿返到北京，俾當時嘅人認為係麒麟。明成祖以此祥瑞之兆嚟表明自己施政嘅偉大。時至今日，日文同韓文仍然叫長頸鹿做麒麟。\n中國典籍關於長頸鹿嘅記載，最早出自晉代李石所寫嘅《續博物志》，記錄咗非洲索馬里沿岸撥拔力古國出產嘅異獸，身高一丈餘頸長九尺。宋代趙汝適寫嘅《諸番志》中就話非洲長頸鹿係徂蠟：「狀如駝馳，而大如牛，色黃，前腳高五尺，後低三尺，頭高向上」。\n分類.\n長頸鹿根據顏色、花紋變化同分布範圍等嘅差別可分為9個亞種。\n有啲資料將蘇丹長頸鹿、西非長頸鹿、努比亞長頸鹿、羅氏長頸鹿同安哥拉長頸鹿、南非長頸鹿列入一個亞種。\n另有四種長頸鹿亞種存在爭議。即開普長頸鹿，拉多長頸鹿，剛果長頸鹿同埋Transvaal長頸鹿。更有科學家認為除咗馬賽長頸鹿以外，其他亞種可以併為一個亞種。\n長頸鹿體長12－15英尺，高15－17英尺。公重1700－4200磅。乸矮過公1－2英尺，輕幾百磅。公乸均長角。乸隻角細啲。網紋長頸鹿比其他亞種稍為細。體色隨亞種同埋年齡有深淺變化。\n特點.\n長頸鹿最令人熟悉嘅特點就係長頸。頸長令佢哋食到樹上嘅葉。四肢亦相當長。長頸鹿頸嘅骨結構基本上同其他偶蹄動物差唔多。長頸鹿有七個變長嘅頸部脊椎（數目同馬同埋人相同）。角係骨質，俾皮膚噙實。\n長頸鹿嘅循環系統與眾不同。10公斤重嘅心可以產生比其他動物多兩倍嘅血壓，保證個頭有血到。頸上面一個複雜嘅組織結構可以避免長頸鹿低頭喝水嗰時個腦血壓過高造成腦出血。下肢嘅血管承受好高嘅血壓，換轉係其他動物可能會造成毛細血管爆裂，而長頸鹿嘅下肢俾又厚又實嘅皮包實，避咗呢尾嘢。\n長頸鹿有長睫毛，眼呈深啡色，係所有陸上動物中最大嘅。視力敏銳，再加上身高嘅優勢，能夠睇到一公里遠嘅嘢。長頸鹿冇淚腺，佢用脷去清潔眼球表面。德國法蘭克福動物園嘅研究人員發現長頸鹿得有限嘅色覺，分到一啲色。\n長頸鹿有32隻牙，齒式為I 0/3, C 0/1, P 3/3, M 3/3；同牛一樣冇上門齒，口腔內因冇犬齒，令門齒與前臼齒間有空位，叫做齒虛位（diastema），可用嚟儲埋植物咁嘅嘢。\n繁殖.\n長頸鹿公會通過品嘗乸嘅尿嚟判斷乸嘅發情狀態。呢種行為係一個被稱為Flehman反應嘅過程。長頸鹿嘅懷孕期為14-15個月，每次產一胎。乸係企喺度生仔；羊膜破裂，幼鹿落地而生。幼鹿約1.8米高。出世幾個鐘頭後幼鹿就可以奔跑，同其他出咗世幾個禮拜嘅鹿仔冇分別。然而出世之後頭兩個禮拜幼鹿多數時候會伏響地上靜卧，由阿媽保護。雖然成年長頸鹿由於個頭碩大唔怕敵害嘅侵襲，但幼鹿就可能俾獅子、豹同鬣狗攻擊。長頸鹿嘅花紋被認為係有偽裝功能。只有大概25-50%嘅幼鹿可以活到成年。野外嘅長頸鹿，壽命有20－25年，喺動物園裏面養就可以活到28年。\n喺香港，以前荔園動物園未結業以前，養左兩隻長頸鹿，結業之後（1993年7月31日），嗰兩隻長頸鹿就送咗畀深圳動物園養。\n習性.\n喺野外，長頸鹿係食樹葉，尤其係含羞草屬嘅樹葉；但其實佢完全能夠以食用其他種類嘅樹枝為生。一頭長頸鹿每日可以食63公斤樹枝同嫩枝。\n長頸鹿行路姿態悠閑。行路嗰時一側嘅前後肢向前挪動而另一側嘅前後肢着地。呢個係大型四足動物常用嘅運動方式，比如大象都係用呢種方式行。但係長頸鹿遇到敵害攻擊能夠以60公里時速進行短距離奔跑，奔跑姿勢好笨拙，前後肢交替着地。長頸鹿心臟太細，令佢做唔到長距離奔跑。\n當受到威脅時，長頸鹿嘅防禦方法係用蹄猛踢敵害，踢一下足以將獅子嘅頭骨踢碎或者肋骨粉碎。\n長頸鹿每天的瞓覺時間是所有哺乳動物中最短嘅。一般認為只有20分鐘到兩小時之間。佢可以擘大眼瞓覺。\n長頸鹿用長達40厘米嘅脷來清理面部嘅蟲仔。長頸鹿條脷唔怕荊棘，可以自如咁進食多刺嘅葉。南非長頸鹿偏好金合歡屬（\"Acacia\"）嘅植物，尤其係\"Acacia erioloba\"呢種植物，條脷甚至能夠抵禦這種植物帶有嘅毒刺。\n一般人誤以為長頸鹿係啞嘅。但有研究表明長頸鹿之間用（人耳聽唔到嘅）次聲波來進行非常複雜嘅交流。\n起源.\n根據化石記錄，長頸鹿最早由中新世初期由鹿科動物分化而來。最早嘅長頸鹿科化石係\"Climacoceras\"同\"Canthumeryx\"。後來演化出古麟（\"Paleotragus\"），一種中新世早期生有短角、短頸嘅長頸鹿祖先。到中新世晚期古麟進化為薩摩獸（Samotherium）。喺上新世，薩摩獸分化為兩支，一支係霍加狓，另一支係最早嘅現代長頸鹿。霍加狓係長頸鹿科僅存嘅兩種動物之一，相貌基本上反映中新世長頸鹿類動物個樣。\n長頸鹿類動物進化上重有一支，稱為西洼獸，係一種生有四隻角、體態粗壯嘅動物。而家已絕種。喺蘇美爾（Summarian）文化遺址亦發現咗一啲動物嘅青銅像，酷似西洼獸。說明西洼獸好可能喺中東一直殘存至幾千年前。\n長頸鹿嘅地史譜系如下：\n進化.\n長頸鹿條頸同腿按比例都比其他有蹄動物長。目前重未確定到係長頸鹿條頸同腿點解咁長，但可以通過觀察現存長頸鹿嘅行為嚟推測點解佢哋會生咁長條頸。\n長頸的確可以畀長頸鹿食到樹冠上嘅葉。然而長頸鹿乸矮過公，往往食低處嘅樹葉，所以好難講長頸僅僅只係為咗食果方面的原因。此外，長頸會令長頸鹿飲水造成相當嘅困難。長頸鹿佔據嘅生態位只有非洲象一個競爭物種，所以並無選擇壓力嚟迫使長頸鹿喺咁長時間保持長頸嘅狀態。一個可能嘅解釋係長頸鹿喺進化初期非洲存在其他體形高大嘅有蹄動物競爭者，而呢啲有蹄動物現在已經滅絕。長頸鹿條頸就係同呢啲大型有蹄動物競爭中變長嘅。今日嘅長頸係遠古競爭嘅遺留。\n長頸鹿嘅前肢亦都好長。呢啲長腿可以令長頸鹿快速奔跑，並用來禦敵。重未清楚嘅係，係唔係長腿同長腳並用喺抵禦獅子嘅襲擊方面有優勢。\n最後啲人觀察到，長頸鹿公係用長頸嚟戰鬥。長頸鹿有顯著嘅兩性異形特徵。乸條頸比公更加短。乸條頸一到咗十歲就唔再生長，而公條頸就可以維持生長達二十年以上。公之間用頸搏鬥，搏鬥結果可以係致命嘅，但好少會到呢個地步。頸越長，頭越重，搏鬥嘅時候力量亦都越強。搏鬥能力越強嘅長頸鹿公越容易獲得同長頸鹿乸交配嘅機會。從性選擇嘅角度睇長頸鹿條頸亦係公同乸競爭嘅結果。"}
{"id": "10202", "revid": "259", "url": "https://zh-yue.wikipedia.org/wiki?curid=10202", "title": "猶太曆", "text": "猶太曆係以色列依家用緊嘅一種古老曆法，同西曆唔同，佢係跟月亮周期而定，以新月初升作為一月嘅開始，大約廿九到三十日為一個月，由十二個類以月份嘅組合而形成一年。但係咁樣計法之下，變咗佢一年總日數只有353到355日，同太陽年嘅365日對應唔到，於是每19年入面順序有7個閏年，計喺每19年入面嘅第 3, 6, 8, 11, 14, 17, 19年就會有兩個亞達月作為閏年，而喺閏年入面嘅亞達月亦會多咗一日閏日，即係由原本29日變到有30日，於是喺閏年就會有383至385日，平衡返同太陽年之間嘅相差。\n簡史.\n古猶太人向來習慣用口口相傳嘅方式嚟傳授知識，好多嘢其實都無文字記載，包括曆法在內。直到以色列亡國，猶太人流散各地，呢個時候先有人意識到要用文字將猶太人嘅智識同文化記載低。而猶太曆法一般認為喺係西元前 359 年由一個被稱為“第二希勒爾(Hillel II)”嘅學者制定出嚟。\n當時以色列因為亡國而成為巴比倫之囚，受咗巴比倫文化影響，係制定正式曆法嘅時候，就揉合咗巴比倫曆嘅太陽計法，制定出一套每19年加入7個閏年嘅計法，連每個月份嘅名稱都同巴比倫曆好似。\n之前猶太曆都係跟月亮周期而定，喺吸收左巴比倫曆嘅太陽計法之後，佢嘅月份就跟月亮計，而年份就跟太陽計，結果就變成咗一套陰陽合一嘅曆法。\n而所有猶太教節日都會根據猶太曆法嚟計。\n曆法.\n猶太曆法係根據《塔納赫》記載嘅創世之日，推算出傳說中嘅上帝開始創造世界嘅第一個星期一為開始計算年份，以2006年為例，喺過咗猶太曆計嘅新年之後即係第 5765 年，但唔代表猶太人認為呢個世界只有五千幾年歷史，關於呢點有好多解釋，其中一個較普通同意嘅講法認為：喺神話時代嘅時間觀同而家唔同，所以用而家嘅時間觀去推算創世年份係無可能咁話喎。\n關於猶太人嘅新年，可以參考：羅什‧哈桑納（ראש השנה）"}
{"id": "10213", "revid": "210", "url": "https://zh-yue.wikipedia.org/wiki?curid=10213", "title": "中華人民共和國香港特別行政區", "text": ""}
{"id": "10214", "revid": "1497948", "url": "https://zh-yue.wikipedia.org/wiki?curid=10214", "title": "獅子狗卷", "text": "獅子狗卷，又叫獅子狗魚蛋，簡稱獅子狗，係加咗工嘅魚肉卷。空心圓柱狀，或管狀，直徑2厘米，長4-6厘米。頭尾淺黃色，中間啡色同啲皺紋狀表面，睇落似燒過。其實佢係日本食物，叫做竹輪，讀做或者拼做chikuwa。而家可以買到嘅大多數用機造，唔同傳統用竹筒燒嘅造法。\n獅子狗卷因為夠平、唔肥又多蛋白質，亦都畀人拎來做狗糧。\n名嘅由來.\n獅子狗卷唔係獅子狗肉。喺1980年代無綫電視兒童節目時間播一套日本配音卡通《忍者小靈精》，裏面嗰隻獅子狗最鍾意食呢種嘢。當時嘅香港人完全未見過，唔認識，後來可以買到，嗰樣同卡通畫嘅一模一樣，呢個印象深入民心，之後好多人都叫呢隻嘢食做獅子狗卷。\n名嘅誤用.\n2019年7月，有網民借「獅子狗」諧音創作詞語「撕紙狗」，揶揄無幾耐之前喺大埔撕走示威紙標貼嘅香港警察。好快，香港吉野家嘅面書網站登咗個相關嘅灰諧商業廣告，內文係「想食獅子狗，唔只大埔有。嘢可以亂食，名唔可以亂叫」。之後餐廳老總洪明基話畀香港《文匯報》知，撑警嘅渠對呢單嘢「極為憤怒」兼「非常痛心」，已經同負責嘅外判廣告公司解咗約，負責廣告事務嘅公司員工亦都炒埋魷魚。"}
{"id": "10215", "revid": "123770", "url": "https://zh-yue.wikipedia.org/wiki?curid=10215", "title": "厘米", "text": "厘米（廣東地區讀，香港讀；符號：；；）；喺繁體字界重可以寫做釐米；第個名係公分（）；佢係國際標準長度嘅計量單位，就係一米嘅一百分之一噉解。\n國際應用.\n絕大部嘅國家用國際標準長度，美國係例外。\n長度轉換.\n1 cm =\n1 厘米 = 0.39370079 英寸（1 英寸 = 2.54 公分）\nUnicode代碼.\n喺Unicode範圍入面，佢為咗同而家嘅CJK編碼兼容，先至收錄咗同「cm」有關嘅符號：\n而呢啲符號成日同一個東亞嘅方塊字咁闊（第個名係「全角」）。"}
{"id": "10216", "revid": "1133", "url": "https://zh-yue.wikipedia.org/wiki?curid=10216", "title": "Cm", "text": ""}
{"id": "10217", "revid": "1184627", "url": "https://zh-yue.wikipedia.org/wiki?curid=10217", "title": "飛將軍", "text": "飛將軍可以指："}
{"id": "10218", "revid": "542", "url": "https://zh-yue.wikipedia.org/wiki?curid=10218", "title": "精忠報國", "text": ""}
{"id": "10219", "revid": "1133", "url": "https://zh-yue.wikipedia.org/wiki?curid=10219", "title": "景桓侯", "text": ""}
{"id": "10220", "revid": "70546", "url": "https://zh-yue.wikipedia.org/wiki?curid=10220", "title": "驃騎將軍", "text": "驃騎將軍（有時叫「驃騎大將軍」）係一個古代中國武官官職。漢武帝元狩二年始設，由霍去病做，俸祿同大將軍一樣，位同三公，東漢之後各個朝代都有設置，有時加個「大」字。隋朝開始驃騎將軍嘅官階越嚟越低。"}
{"id": "10221", "revid": "24227", "url": "https://zh-yue.wikipedia.org/wiki?curid=10221", "title": "獅子狗", "text": "獅子狗可以係指："}
{"id": "10222", "revid": "19607", "url": "https://zh-yue.wikipedia.org/wiki?curid=10222", "title": "竹輪", "text": ""}
{"id": "10223", "revid": "1133", "url": "https://zh-yue.wikipedia.org/wiki?curid=10223", "title": "公分", "text": ""}
{"id": "10228", "revid": "8", "url": "https://zh-yue.wikipedia.org/wiki?curid=10228", "title": "山脈列表", "text": ""}
{"id": "10243", "revid": "4501", "url": "https://zh-yue.wikipedia.org/wiki?curid=10243", "title": "冬", "text": ""}
{"id": "10245", "revid": "1770124", "url": "https://zh-yue.wikipedia.org/wiki?curid=10245", "title": "打爆機", "text": "打爆機，打機術語，即打機時得分高過機內程式預設上限（例如九十九萬九千九百九十九）番到零分。重有種情況係將個遊戲嘅所有關卡同埋級別都過嗮關。\n打爆機嘅標記.\n唔同遊戲，打爆機嘅界面都唔一樣。但圍繞以下範圍其一：\n100% 完成.\n100% 完成（100% completion）：啲主線同支線任務冚唪唥搞掂嗮、要搜集嘅嘢（道具等）搜集嗮嘅狀態；通常一個玩家達到 100% 會有個徽章做獎勵。"}
{"id": "10246", "revid": "6048", "url": "https://zh-yue.wikipedia.org/wiki?curid=10246", "title": "Rosh Hashanah", "text": ""}
{"id": "10247", "revid": "6048", "url": "https://zh-yue.wikipedia.org/wiki?curid=10247", "title": "猶太新年", "text": ""}
{"id": "10248", "revid": "70546", "url": "https://zh-yue.wikipedia.org/wiki?curid=10248", "title": "馬克高文", "text": "馬克 高文（Mark Coleman，）係一個美國混合格鬥家，外號鎚仔（The Hammer）。\n美國出世嘅馬克 高文喺1990年代已經係奧運會古典摔角金牌得主，同時又係三屆UFC終極格鬥冠軍，分別係第十、十一同十二屆。喺PRIDE 2000 格蘭披治賽（PRIDE Grand Prix 2000 Finals）入面，先後打低佐竹雅昭、小路晃、籐田和之同伊哥‧伏察玆而成為總冠軍。\n喺佢混合格鬥生涯入面嘅戰績係11勝四負，拳擊同腿擊功夫到家，係一個揪得之人。\n而家佢活躍喺日本嘅混合格鬥組織PRIDE，另外又喺Hustle客串打職業摔角。"}
{"id": "10249", "revid": "15404", "url": "https://zh-yue.wikipedia.org/wiki?curid=10249", "title": "Mark Coleman", "text": ""}
{"id": "10250", "revid": "70546", "url": "https://zh-yue.wikipedia.org/wiki?curid=10250", "title": "塔納赫", "text": "《塔納赫》係希伯來文「תנ״ך」嘅音譯，英文係「Tanakh」或者「Tanach」，亦有人根據佢嘅性質譯做「希伯來聖經（Hebrew Bible）」，佢係猶太教第一部亦係最重要嘅一部典籍，由三個部份組成，分別係：\n全部夾埋總共 24 卷，所以又叫做二十四書。根據呢三部份經卷個名嘅略語而組合成塔納赫（Tanakh）呢個總稱。\n歷史.\n《塔納赫》係猶太教嘅聖書，一般認為《塔納赫》並唔係喺一個時期入面產生，而係經過好長時間寫成，多數認為係由巴比倫之囚時期開始直到公元前一世紀呢二百四十年時間寫成，由第一批猶太聖哲同文士收集古代猶太教歷史典籍同律法文獻整理，最後喺公元一百年前後，經猶太教拉比喺巴勒斯坦西部沿海非利士平原嘅猶太教中心加姆尼亞（Jamnia）所舉行嘅宗教會議入面，正式確立咗而家嘅《塔納赫》定本。\n《塔納赫》主要用希伯來文寫成，不過喺聖錄入面有幾卷就用咗好多阿拉米文嚟寫。\n《塔納赫》主要內容都係圍繞住古代猶太人生活為主，而佔咗大部份都係記述猶太人流放嘅歷史，尤其強調流放嘅原因，係因為猶太人背離上帝嘅誡命，激嬲咗上帝先搞到無家可歸。\n據講《塔納赫》係而家世界上翻譯得最多嘅著作，其中一個原因係由於基督教將《塔納赫》拎咗嚟做佢哋嘅聖書，不過兩者之間依然係有分別，除咗基督教視《塔納赫》係一本「舊約」之外，喺聖錄入面好多卷嘅次序都有分別，但內容上基本都係一樣。\n《塔納赫》簡介.\n妥拉： \n先知書：\n聖錄：\n《塔納赫》正典化過程.\n《塔納赫》正典化並唔係喺一個時期完成，正如之前所講，佢係由巴比倫之囚時期開始直到公元前一世紀呢二百四十年時間寫成。最先完成正典化係《妥拉》，大約喺公元前四百年左右完成。跟住係《先知書》，大約喺公元前二百五十至二百年完成，最後係《聖錄》，去到公元前一世記後半期先完成。而全套《塔納赫》正典化係喺公元一百年左右先完成。\n公元前六十年寫成嘅次經《馬加比傳》下卷曾經記載尼希米有一個圖書館，入面收藏咗好多大衛嘅筆記、列王獻祭嘅筆記，同埋好多列王同先知嘅書。而尼希米係大約公元前 445 年嘅人，因為咁，所以一般相信《塔納赫》正典化係喺公元前五世紀下半葉先開始進行。\n《妥拉》正典化嘅具體完成時間，雖然而家仍然有爭議，但可以肯定係唔會遲過公元前四世紀初。原因係喺公元前四百年左右，當時有個叫「撒瑪利亞」嘅分離教派，已經用緊《妥拉》做佢哋嘅聖書，佢哋將《妥拉》叫做「撒瑪利亞五經」，另外喺公元前三世紀亦已經出現《七十二希臘文聖經》。\n到咗大約公元一百年前後，由於當時喺猶太教內部有好多以先知或者著名猶太歷史人物個名而出嘅書（佢哋叫呢啲書做次經或者偽經），加上基督教嘅威脅，為咗唔想造成信仰混亂，於是猶太教拉比喺巴勒斯坦西部沿海非利士平原嘅猶太教中心加姆尼亞（Jamnia）舉行宗教會議，正式確立咗而家嘅《塔納赫》定本。\n英文版《塔納赫》.\n猶太人社會其實向來都比較封閉，由於佢哋嘅民族意識好強，所以一直以來都維持用希伯來文作為宗教儀式同佈道，而且反對以其他語言去做任何宗教活動。直到 1854年，一個美國嘅猶太人伊薩克‧萊塞（Issac Lesser，1806~1868）成立美國猶太出版學會（American Jewish Publication Society），先正式有《塔納赫》嘅英文版出現，取代之前一直用開嘅英王欽定版（King James）英譯舊約聖經。\n美國猶太出版學會版本嘅英文版《塔納赫》（Jewish Publication Society of America Version Tanakh，簡稱 JPS Tanakh），同英王欽定版唔同嘅地方，係呢個版本入面，唔會出現一啲含基督教色彩嘅文字，例如以賽亞書7章14節嘅「virgin」，就用咗 young woman 嚟取代。\n最初猶太教入面對英文《塔納赫》好抗拒，不過喺伊薩克‧萊塞嘅一連串改革運動之下，而家 JPS Tanakh 已經成為咗最權威嘅英譯版標準塔納赫版本。"}
{"id": "10251", "revid": "1608136", "url": "https://zh-yue.wikipedia.org/wiki?curid=10251", "title": "狗糧", "text": "狗糧，係人專為狗而設計、製造嘅嘢食。而家狗糧只係指預先包裝嘅，唔包狗主為狗用新鮮材料整嘅食物。而有啲唔係咁富裕地方會用餸頭餸尾俾狗食，叫狗餸。\n種類.\n狗糧種類好多：由孲𤘅子狗到老狗，減肥餐(diet)到高能量餐(high energy)，各種各樣形狀大細、圓形、四方形、狗骨形...\n味道："}
{"id": "10252", "revid": "214935", "url": "https://zh-yue.wikipedia.org/wiki?curid=10252", "title": "抵冷貪瀟湘", "text": ""}
{"id": "10253", "revid": "8", "url": "https://zh-yue.wikipedia.org/wiki?curid=10253", "title": "板手", "text": ""}
{"id": "10261", "revid": "158703", "url": "https://zh-yue.wikipedia.org/wiki?curid=10261", "title": "白鱀豚", "text": "白鱀豚（又稱白鱀鯨、白鰭豚、白鱀、白旗、白鰭、白夾、江馬等；學名：Lipotes vexillifer）係一種淡水鯨類喙豚科動物，只係得中國長江流域先有，群種數量極小，估計唔夠50隻，係世界上五種僅存嘅淡水豚類入面數量最少嘅一種，又叫做「水中大熊貓」，已經係中國國家一級野生保護動物。喺2006年12月嘅野外調查失敗之後，呢個物種被認為已經絕種，就算有任何個體仍然生存，數量亦維持唔到延續族群。\n早期歷史.\n根據化石記載，白鰭豚喺兩千萬年前由太平洋遷徙到長江。兩千幾年前嘅中國古書《爾雅》入面，都有關於白鰭豚嘅記載。估計喺中國曾經有五千隻咁多，重有一個長江女神嘅外號。\n分佈區域.\n白鱀豚曾廣泛分佈喺長江流域，不過一直以嚟，受到人類活動影響，群種數量已經不斷減少，分佈區域亦逐漸縮細。\n歷史上，白鰭豚曾廣泛存在喺長江流域嘅洞庭湖同鄱陽湖湖區，喺長江入面嘅分佈最遠去到三峽地區葛洲壩上游35千米度，就算去到上海附近嘅長江入海口都曾有發現。但係，到咗20世紀90年代，白鰭豚喺洞庭湖同鄱陽湖湖區已經絕跡，喺長江嘅分佈區上限都移到去葛洲壩下游170千米處嘅荊州附近，下限縮減更嚴重，到南京附近就連影都無，喺1997年到1999年嘅觀測入面，喺南京下游臨近江陰以下就再搵唔返。喺最近嘅幾次觀測，佢地嘅分佈主要只係喺長江流域洞庭湖到銅陵段，重點聚集喺3個區域：銅陵段、鄱陽湖同洪湖段。而最後一次發現白鰭豚係喺2004年長江南京段搵到嘅擱淺白鰭豚屍體。\n身體特點.\n白鰭豚身體呈流線型，身軀呈紡錘形，體態矯健優美，成年白鰭豚一般體長約2.5米，體重100至200千克，雌豚比雄豚細小。到2006年為止，已經發現最大隻嘅雌豚長253厘米，體重237千克，而已發現最大隻嘅雄豚體長216厘米，體重125千克。\n白鰭豚皮膚光滑細膩，有一種特殊嘅彈性，原理同競賽式游泳衣著入面好有彈性嘅尼龍織料好似，可以減少喺水入面快速游動時身軀周圍產生嘅湍流。佢嘅尾鰭扁平地分為兩叉，兩邊嘅胸鰭呈扁平嘅手掌狀，背鰭呈三角形。呢四鰭令白鰭豚喺水入面游動嘅方向同控制平衡力特別耍家。再加上光滑高彈性嘅皮膚同流線型嘅身軀，令白鰭豚喺逃避危險嘅情況下可以游到每小時60千米咁快。就算平時亦可以游每小時10至15千米。\n初生白鰭豚個身嘅顏色比較深，成年白鰭豚多數背面呈淺青灰色，腹面呈潔白色，如果有太陽照住會變得好光亮。水平伸展嘅鰭肢同尾鰭上下兩面都同背、腹同色，啱啱同環境顏色好似，如果你喺水面睇落去，佢背脊嘅青灰色同江水混撈埋一齊好難見到，而由水底睇返上去嘅話呢，白色嘅腹部同水面反射嘅強光顏色撈埋亦一樣好難睇到。所以白鰭豚喺逃避獵殺，或者接近獵物嗰陣，會好似隱咗形一樣。\n因為白鰭豚長期生存喺長江嘅濁水入面，所以佢嘅視覺同聽覺都退化嗮。喺水入面唯有靠發射聲納接收信號嚟識別物體。如果用特製嘅水聽器，就可以聽到白鰭豚發出嘅「的答」「嘎嘎」咁十幾種唔同嘅聲。呢啲聲通常兩聲一對，出咗聲之後就會好靜咁等回音返嚟，然後靠回音嘅距離同音量大細去判斷環境情況。佢地就係用呢套獨特嘅聲納系統喺江底嘅淤泥入面搵食。佢地亦可以發出人耳聽唔到嘅高頻率音波，同十幾千米外嘅同伴聯繫。\n平時白鰭豚會每隔10至30秒突出水面換氣一次，喺換氣嗰陣會發出「噗哧噗哧」咁嘅聲。\n白鰭豚嘅大腦面積比海豚大。大腦嘅重量約占總體量嘅.5%。平均一隻重95千克嘅雄豚，大腦重470克，呢個重量已接近大猩猩同黑猩猩嘅大腦重量。所以有啲學者認為白鰭豚重聰明過黑猩猩同埋長臂猿。\n生活習性.\n白鰭豚天性好細膽，好容易嚇親，所以見到船都會走，種群數量又少，活動區域又廣，所以對白鰭豚喺野生狀態下嘅研究好有限。\n佢地通常都鐘意群居，不過呢種群居特性就無同屬鯨目嘅海豚咁明顯，通常都係3、4隻群埋一齊，最多都係9到16隻，不過亦成日有啲白鰭豚鐘意單獨行動。白鰭豚最鐘意喺河流交匯處活動，尤其是河流沖積嘅淺灘區，成日都可以見到佢地同江豚一齊玩。同其他江豚一樣，白鰭豚多數喺日頭活動，尤其清晨同午後最活躍，隔10秒至30秒就見到幾隻白鰭豚排成一條線咁游出水面換氣。不過多數時間都係喺深水入面慢慢游。而喺夜晚，白鰭豚多數棲息喺深水嘅漩渦入面休息，有時會留喺同一地點5至6個鐘咁耐。\n白鰭豚係食肉動物，多數食長江入面唔超過6.5厘米長嘅魚仔為主，直接吞唔使咬，而且食量好大，一日可以食到體重10%到12%嘢。\n白鰭豚係哺乳動物，胎生，雌豚多數喺6歲達到性成熟，雄豚就4歲，成年白鰭豚每年發情兩次，分別喺3月至5月，8月至10月，孕期為10至11個月，一胎一仔，間唔中有兩隻生。喺野生狀態下，成年白鰭豚雌雄比例係1：1，但雌豚懷孕率一般得30％，自然繁殖率好低。\n保護狀況.\n1978年，中國科學院建立淡水海豚研究中心，作為武漢水生生物研究所嘅其中一部門。\n1992年，白鰭豚成為中國第四屆大學生運動會嘅吉祥物，白鰭豚嘅保護亦越來越受到普通民眾關注。\n1996年12月25日，中國第一個以水生動物為保護對象嘅基金會，武漢白鰭豚保護基金會正式成立，依家呢個基金會共募集資金138萬幾蚊，資金主要用喺白鰭豚呢種水生動物保護、研究工作。\n數量急降年表.\n白鰭豚而家現存數量好難估計，但多數認為已經絕滅，就算有都只係得幾隻。白鰭豚已成為鯨目動物中最瀕危嘅動物。\n瀕危原因.\n白鰭豚數量逐年減少，除咗同佢本身繁殖能力較差外，最主要係因為受到人類活動影響。\n由於圍湖造田減少湖泊面積，修壩隔住咗魚類喺江同湖之間洄游，長江入面好多具有半洄游性，喺江入面產卵，喺湖入面長大嘅魚類，好似草魚、青魚、鳙魚、白鰱咁嘅魚類都受到好嚴重嘅影響，亦係直接導致白鰭豚嘅食物資源減少，搞到生命面臨嚴重威脅。 \n呢幾年嚟，長江上面過度繁忙嘅水上運輸、河水嚴重污染同埋大量水利工程建設，都威脅住白鰭豚嘅生存環境，尤其係好多人類活動造成嘅噪音污染，對依靠聲納系統進行辨別定位嘅白鰭豚真係好大影響，好多白鰭豚都係葬身喺輪船嘅螺旋槳度。\n重有就係人類捕捉亦係令白鱀豚瀕臨滅絕嘅主要原因。中國喺大躍進時期曾經設立過生產皮包嘅工廠，而佢地用嘅原料就係白鱀豚嘅皮。就算1980年代之後嘅保護措施不斷加強，但係偷獵或誤獵嘅情況仍然成日發生，好多白鰭豚鬥唔過人類先進嘅捕撈設備，就咁死一隻就無一隻。"}
{"id": "10262", "revid": "158703", "url": "https://zh-yue.wikipedia.org/wiki?curid=10262", "title": "猜包剪揼", "text": "猜包剪揼或者叫猜呈尋係種零和、訊息不完全、冇「純對策納殊平衡點」嘅遊戲。本身係兩人遊戲，亦可以推廣成多人遊戲。\n包即係paper，剪即係scissors，而揼就係rock。\n包剪揼亦都創造成漢堡包呢個遊戲，輸咗嘅人將隻手疊埋，淨返最後一隻手嗰個人就用隻手拍落去啲手到（會嗌123），啲人就要縮開隻手，唔夠快嘅人就會俾人拍到。\n本字.\n有指「包剪揼」嘅本字係包剪䂿。䂿字個音係達合切，dap6。《正字通》「以腳踏碓舂米曰䂿」，呢句嘢話用腳踩個槌去舂米就叫做䂿。啲人平時講嘅䂿石仔就係呢個䂿。亦可能係包剪𢱕。「猜呈尋」可能係本字猜澄鋹。亦有理論指「呈尋」係「秤沉」變音，而「秤」指「秤砣」。\n玩法.\n各玩者同時出招。\n招式有三種：包、剪、揼。\n包贏揼，揼贏剪，剪贏包，相同就打和。\n兩人對決.\n數一二三、「包剪揼」或者唸「程尋磨較叉燒包」，講最後一個字嗰時兩人一齊出、如果打和就再猜，直到分出勝負。\n多人嘅玩法.\n好多人猜嘅時侯，以出同招為一組。包剪揼都有就要再猜，直至出現兩組。有下面嘅情況：\n除咗第一種情況，其他要再猜。不過，人越多越大，時間越長。有人用多入小出先做淘汰。\n彈弓手.\n出彈弓手即一方等見到對手出招之後變招，係一種茅招。"}
{"id": "10265", "revid": "14", "url": "https://zh-yue.wikipedia.org/wiki?curid=10265", "title": "石灰", "text": "石灰，又叫白灰，係含鈣嘅其中一類礦石、又或係用呢類礦石整出來嘅礦物，主要成係碳酸鈣、氧化鈣同氫氧化鈣。礦石主要石灰岩。係其實石灰來源唔單止係來自礦石，亦都可以係蠔殼、貝殼、珊瑚呢類有好多碳酸鈣嘅生物。氧化鈣通常叫做生石灰，而氫氧化鈣就叫做熟石灰。佢哋之所以分生熟，係因過處理過程嘅先後。\n通常石灰都係講熟石灰，因為生石灰都幾危險下。\n石灰係無論係起屋、化工定耕田都會用得，用途好廣泛。響史前時代人已經知道佢嘅用處。\n制作.\n自然界通常係碳酸鈣，係用來做其他兩種石灰嘅材料。大自然嘅甲殼、石灰岩、石灰石等就係天然嘅石灰。要整其他石灰，傳統做法係就將材料整碎佢，同啲炭撈埋，放入個窰度，再放一浸乾草。個窰頂係通氣嘅，而窟底係有留窿畀空氣入。跟住就放火等佢燒，呢個時間就同個窟打氣，等佢燒旺啲，將所有石灰材料燒到好熱，大概攝氏825度到。燒夠六個鐘，石灰材料啲二氧化碳走晒出來，就變成鹼性都極之強嘅生石灰喇。生石灰可以強到揦爛嘢。呢個過程就係叫做熱分解。\n等佢響個窰度攤凍一日，就剷晒佢出來，堆埋一堆，然後加水。咁就會有好多煙走出來，呢個時候，就變成熟石灰。熟石灰無生石灰鹼性咁強，但係仍然都幾強下。由佢等一日，等佢全部都轉晒做熟石灰。\n最後用個篩將啲渣隔走，淨低落來嘅石灰就包埋來賣。\n級數.\n石級可以跟佢粗幼分三級。最粗嘅係沙灰，用來批牆。其次係塵灰，用來批天花板。最幼嘅係上灰，用來整皮革。\n用途.\n田落咗石灰就無咁酸，亦都可殺蟲。落落水度可以改善水質。整批蕩會用到。\n石灰可以測試有冇二氧化碳嘅存在。如果石灰遇到二氧化碳，會形成乳白色固態物質，即係碳酸鈣，水亦會喺呢個時候形成。如果再繼續將二氧化碳加入去碳酸鈣同埋水嘅話，碳酸鈣同埋二氧化碳就會溶喺水裏面，而碳酸氫鈣就係呢個化學反應嘅產物。"}
{"id": "10266", "revid": "14", "url": "https://zh-yue.wikipedia.org/wiki?curid=10266", "title": "沙灰", "text": ""}
{"id": "10267", "revid": "14", "url": "https://zh-yue.wikipedia.org/wiki?curid=10267", "title": "塵灰", "text": ""}
{"id": "10268", "revid": "14", "url": "https://zh-yue.wikipedia.org/wiki?curid=10268", "title": "上灰", "text": ""}
{"id": "10269", "revid": "70546", "url": "https://zh-yue.wikipedia.org/wiki?curid=10269", "title": "青衣大橋", "text": "青衣大橋（Tsing Yi Bridge）係香港一條高架嘅跨海大橋，響正藍巴勒海峽上面，連住青衣島東岸山腰，同埋響葵涌醉酒灣填地附近青洲個山腰。條橋係島上面幾間大公司夾份起嘅，響1974年2月28日由港督麥理浩開幕。起好之後就交畀香港政府，由政府出錢起埋其餘嘅路。自從青衣北橋起好之後，條橋又多個名叫南橋。日常生活中，市民普遍將兩條橋合稱做南橋，而兩橋同時係葵青路嘅組成部份，只係行車方向唔同。\n不過，青衣大橋同葵青橋並唔係同時通車。響葵青橋落成之前，青衣大橋一直都係雙程行車；直到1999年，葵青橋通車，青衣大橋就改為只往葵涌方向。\n橋身.\n青衣大橋全長610米，離海面高度26米，有兩綫行車道同埋兩邊行人路。\n史.\n青衣大橋嘅落成，係為咗配合荃灣新市鎮青衣部份嘅發展。1970年代起，青衣開始發展，而且響該島設置加工場嘅石油公司推動下，香港政府決定起青衣大橋。大橋響1974年2月28號落成啟用，耗資1700萬港幣。當時香港總督麥理浩爵士主持開幕儀式。\n1987年，青荃橋（青衣北橋）落成，減輕當時青衣大橋（青衣南橋）長期塞車嘅情況。因為北橋落成，1989年2月到1990年4月，青衣大橋可以封閉做第一次維修，當時要間歇性全綫封閉。\n之後響1999年12月到2000年7月期間，路政署趁青衣大橋並排嘅青衣複製橋落成，同青衣大橋做第二次維修，拉直橋面。之後青衣複製橋負責入青衣方向，而青衣大橋負責葵涌方向。\n2007年6月15號，運輸署將青衣大橋嘅車速限制放寬到每小時70公里。"}
{"id": "10271", "revid": "14", "url": "https://zh-yue.wikipedia.org/wiki?curid=10271", "title": "青衣南橋", "text": ""}
{"id": "10272", "revid": "14", "url": "https://zh-yue.wikipedia.org/wiki?curid=10272", "title": "南橋", "text": ""}
{"id": "10273", "revid": "1133", "url": "https://zh-yue.wikipedia.org/wiki?curid=10273", "title": "猜情尋", "text": ""}
{"id": "10276", "revid": "198212", "url": "https://zh-yue.wikipedia.org/wiki?curid=10276", "title": "油尖旺區", "text": "油尖旺區係香港十八區之一，喺九龍半島西南部。2016年嘅人口有342,970人。\n地理.\n油尖旺區包括尖沙咀、官涌、油麻地、京士柏、何文田（西）、旺角、大角咀同埋部分西九龍填海區。油尖旺區西面同南面係海，北面係深水埗區，東面係九龍城區。\n政黨辦公室.\n民主黨總部：太子\n民主黨九西支部：佐敦\n南方民主同盟總部：佐敦\n民主民生協進會：油麻地\n公民黨九西支部：佐敦\n社會民主連線總部：尖沙咀"}
{"id": "10280", "revid": "1631778", "url": "https://zh-yue.wikipedia.org/wiki?curid=10280", "title": "漢堡包", "text": "漢堡包係指有肉夾響入面嘅一種包，個中文名來自英文 Hamburger，同時有音譯同意譯嘅嘢喺度，有時亦直接叫做漢堡。漢堡包個原名係出自德國城市漢堡市（Hamburg）。喺英文入邊，Hamburger就係指「嚟自漢堡嘅」，可以係指漢堡包本身，或者係包裏面由牛絞肉或其他夾有牛絞肉做成嘅肉餅。呢一種肉餅而家喺中文成日叫做漢堡扒，而漢堡包就用來專指夾咗漢堡扒嘅圓包三文治。\n1980年代，跟住美國嘅連鎖快餐店「麥當勞」喺亞洲地區嘅推廣，中文嘅漢堡包呢一個字已經變成由小圓麵包做成嘅三文治嘅代稱。\n亞洲地區.\n漢堡包喺亞洲以外嘅地區仍然係餐廳裏面標準嘅食譜之一。亞洲人因為習慣咗只係喺快餐店先至可以食到漢堡包，對於喺餐廳使十幾蚊美金去買一個漢堡包嘅行為會覺得好怪，因為佢哋會覺得唔值得；但係西方人就將佢當成一般菜式。\n食材同醬料.\n亞洲地區嘅漢堡包嘅做法同埋材料跟住不同嘅地區而異：一定會有切開嘅小圓麵包，入邊夾著各種嘅食材同醬料。\n新型.\n菠蘿、豬肉漢堡扒、海鮮，雞扒等等唔同嘅選擇。"}
{"id": "10281", "revid": "174752", "url": "https://zh-yue.wikipedia.org/wiki?curid=10281", "title": "超級電腦", "text": "超級電腦（Supercomputer）係計得超快嘅電腦，快過普通電腦好多。呢啲電腦主要用來做科學計算，模擬啲變數好多、好複雜嘅問題，好似推測未來氣候。有時重會設計到專解決一類問題。通常只有大學、軍事機構，同埋科學研究先會用得着。無咗佢，好多科學上嘅精密工具都用唔到，發射火箭都好易失敗，重會死人。"}
{"id": "10282", "revid": "542", "url": "https://zh-yue.wikipedia.org/wiki?curid=10282", "title": "細路仔", "text": ""}
{"id": "10283", "revid": "1814028", "url": "https://zh-yue.wikipedia.org/wiki?curid=10283", "title": "麥當勞", "text": "麥當勞（）主賣漢堡包，係全球最大嘅連鎖快餐企業，總部喺伊利諾州橡溪（）。麥當勞兄弟同埋Ray Kroc喺1950年代喺美國開。好多國人當咗麥當勞做美國生活文化象徵。\n麥當勞係道瓊斯工業平均指數（）成份股。\n宣傳活動.\n無飲管日\n口號.\nI'm lovin' it\n開心樂園餐.\n買嘢食送嘢玩，例如夢工廠電影嘅人物或日本Sanrio嘅公仔。\n生日會.\n麥當勞有同細路搞「麥當勞生日會」，細路包場搞派對，家長請食餐，餐廳姐姐同小丑哥哥同小朋友玩遊戲、送紀念品。\n文化影響.\n麥當勞作為一個全球性嘅品牌，喺唔同地方都有一定文化影響，或者有當地獨特嘅一面。喺某啲國家，由於所代表嘅快餐文化被指責對公眾健康產生負面影響，好多人叫做「垃圾食物」（junk food）。法國好多人敵視麥當勞，當咗麥當勞係美國生活方式入侵嘅代表。\n麥當勞喺香港嘅文化表現.\n麥當勞喺香港經營多年，有時會被稱爲「M記」，另外亦衍生咗一啲對香港文化嘅獨特表現同互動。\n例如，由於環球唱片推出嘅歌，不時會喺麥當勞入面播，所以有部份旗下歌手，例如李幸倪同AGA，會俾人戲稱為「M記駐場歌手」。甚至有網民話，聽到AGA嘅《一》，符致逸嘅《靈魂獨舞》或者陳奕迅嘅《無條件》嗰陣，直頭感覺好似去咗麥當勞咁。\n另外，喺曾蔭權擔任行政長官期間，亦有人唔支持佢，同埋要爭取一人一票普選嘅人，攞曾蔭權嘅英文名（Donald）嚟諷刺佢，高呼「勿當奴」，而呢個口號亦正好和應「麥當勞」嘅廣東話發音。\n而去到麥當勞嘅嘢食方面，有啲麥當勞嘅食物亦有屬於香港獨特嘅暱稱。例如：\n健康.\n肥，冇均衡營養，加有防腐劑。\n環境.\n造好多垃圾，嚴重污染環境，唔環保。"}
{"id": "10284", "revid": "70546", "url": "https://zh-yue.wikipedia.org/wiki?curid=10284", "title": "伊哥伏察玆", "text": "伊哥伏察玆（，又譯做伊格爾‧巴夫恰吉，），喺烏克蘭（當時屬蘇聯）出世，係一個俄羅斯混合格鬥家。\n簡歷.\n外號 Ice Cold（北の最終兵器）嘅伊哥伏察玆，細細個就已經學西洋拳同泰拳，而且係多項泰拳比賽冠軍，1985年出道，擁有五個無限制格鬥（No Holds Barred 簡稱 NHB）冠軍銜頭，頂得住佢一對鐵拳嘅真係無乜幾個。\n不過喺PRIDE 2000 格蘭披治賽（PRIDE Grand Prix 2000 Finals）入面，雖然喺晉級時打贏好多高手，但到尾重係唔夠馬克高文打而拎唔到個冠軍。"}
{"id": "10285", "revid": "15404", "url": "https://zh-yue.wikipedia.org/wiki?curid=10285", "title": "Igor Vovchanchyn", "text": ""}
{"id": "10287", "revid": "542", "url": "https://zh-yue.wikipedia.org/wiki?curid=10287", "title": "彈弓手", "text": ""}
{"id": "10288", "revid": "1133", "url": "https://zh-yue.wikipedia.org/wiki?curid=10288", "title": "細蚊仔", "text": ""}
{"id": "10291", "revid": "542", "url": "https://zh-yue.wikipedia.org/wiki?curid=10291", "title": "包剪揼", "text": ""}
{"id": "10300", "revid": "123158", "url": "https://zh-yue.wikipedia.org/wiki?curid=10300", "title": "香港政區", "text": "香港政區係香港按區議會、以前市政局同區域市政局、同埋立法局各個選舉嘅地方劃分。未有選舉之前，香港政府響行政上各部門會因應自己需要劃分，到家下仍然有呢個彈性。\n法定分區史.\n分區嘅作用.\n1963年開始編成嘅法定分區，係香港現時嘅基本分區。而法定分區，就係香港人地址上嘅分區，香港政府部門，好似規劃處、消防局，都係參考法定分區來行政。好似香港立法會，區議會分區都係基於法定分區而編成。好似1995年嘅立法會分區，港島中區，就係而家區議會灣仔區同埋東區西面嘅結合（1997年前嘅香港立法會各區分區同埋區議會好唔同，睇香港立法會同埋佢嘅備註）。\n而香港嘅地址都係以法定分區，而唔係區議會或者其他行政分區來寫嘅，好似銅鑼灣維多利亞公園嘅法定地址係銅鑼灣興發街1號，唔係東區維園分區興發街1號。而政府行政部門執法會參考而家區議會分區，同埋其他分區。\n而家跟港鐵站名而成嘅通俗分區，好似天后、炮台山同埋彩虹，無經過立法而成，只係口頭上嘅稱呼，唔可以用喺正式文件上面。由1963年起各年的香港年報，以下係1963年嘅法定分區，而法定分區或有變動，但亦會印喺香港年報上。\n1960年代香港市區就有法定分區，但新界到1980年代至有。\n市區.\n香港早期政區最出名係四環九約，係香港首府維多利亞城嘅管治分界。而其他地方因為人口無咁多，重係鄉村，就無分得咁仔細。\n1963年，當時將維城同九龍分做40幾個區（District）。維城西起，摩星嶺（Mount Davis）、堅彌地城（Kennedy Town）、薄扶林（Pok Fu Lam）、西區（Western District）、半山區（Mid Levels）、山頂（Peak）、西營盤（Sai Ying Pun）、中區（Central District）、灣仔（Wan Chai）、跑馬地（Happy Valley）、銅鑼灣（Causeway Bay）、北角（North Point）、鰂魚涌（Quarry Bay）、筲箕灣（Sau Kei Wan）同埋柴灣（Chai Wan）。\n而九龍西起，有昂船洲（Stonecutters Island）、荔枝角（Lai Chi Kok）、長沙灣（Cheung Sha Wan）、北長沙灣（North Cheung Sha Wan）、深水埗（Sham Shui Po）、旺角（Mong Kok）、石硤尾（Shek Kip Mei）、油蔴地（Yau Ma Tei）、尖沙嘴（Tsim Sha Tsui）、京士柏（King's Park）、何文田（Ho Man Tin）、九龍塘（Kowloon Tong）、紅磡（Hung Hom）、馬頭角（Ma Tau Kok）、黃大仙（Wong Tai Sin）、九龍城（Kowloon City）、香港機場（啟德）（Hong Kong Airport (Kai Tak)）、新蒲崗（San Po Kong）、佐頓谷（Jordan Valley）、牛頭角（Ngau Tau Kok）、觀塘（Kwun Tong）、油塘（Yau Tong）、以及鯉魚門（Lei Yue Mun）。\n九龍東北鑽石山（Diamond Hill (Area)）同牛池灣（Ngau Chi Wan (Area)）都係區，不過因為佢重係半鄉郊，所以歸做地方（Area）。鑽石山同黃大仙以沙田坳道為界。而牛池灣西界係五百呎等高綫。重有黃大仙、九龍塘、石硤尾三區以北劃做龍翔道地方（Lung Cheung Road Area）。當時九龍灣重填緊海，未成一區。油塘同鯉魚門伸到去將軍澳西岸。\n之後到1970年代市政局改制，裏面分區就成為市區區議會選擇分界嘅藍本。\n新界.\n新界方面，去到1980年代初，就用當其時理民府分區荃灣、沙田、大埔、元朗、屯門、西貢，同埋上水、粉嶺、沙頭角同打鼓嶺（上粉沙打）夾埋嘅北區做劃分，新界區議會亦以呢個做藍本。\n區議會分區.\n現時香港區議會主要分做18個政區，夾埋叫「香港十八區」。1982年到1994年期間，油尖旺區係兩個區：油尖區同旺角區，嗰時夾埋叫「香港十九區」。"}
{"id": "10315", "revid": "158703", "url": "https://zh-yue.wikipedia.org/wiki?curid=10315", "title": "葵扇", "text": "葵扇用係蒲葵樹嘅葉織出嚟嘅扇，撥涼用。\n種類同造法.\n種類同造法都有幾多。其中，把扇嘅手柄就係由原先嘅葉柄加工而成嘅，扇面就將分開嘅葉片交差織成。有啲就成塊葉片做扇面，用布或者其他物料修邊。\n史.\n葵扇早喺大明時，工藝已好精湛，重係獻畀皇室嘅貢品。廣東新會嘅葵扇就比較有名。\n撥大葵扇.\n「撥大葵扇」就即係幫人做媒，撮合男女。因為喺戲度，媒人都係揸住把大葵扇。"}
{"id": "10344", "revid": "174752", "url": "https://zh-yue.wikipedia.org/wiki?curid=10344", "title": "聖佐治", "text": "響聖人考之中，聖佐治（，大約275到281年—303年4月23號）係羅馬帝國一個士兵，亦係一個基督敎殉道者。係東正敎裏面好重要嘅聖人。聖佐治屠龍呢個傳說亦都廣為流傳。佢係多地嘅主保聖人，好似英格蘭、埃塞俄比亞、格魯吉亞、黑山，卡坦隆尼亞。唔單止國，佢都係好多職業同組織嘅主保聖人。"}
{"id": "10346", "revid": "259", "url": "https://zh-yue.wikipedia.org/wiki?curid=10346", "title": "613條誡律", "text": "613條誡律又叫做米茨沃特（Mitzvot）或者誡命（Commandment），係猶太人喺拉比時期整理《妥拉》嘅時候，將《妥拉》入面所有誡律條文列晒出嚟，呢啲條文包括有：格言、禁令、誡命、律例同規條，總數有 613 條，所以又叫做613條誡律。\n內容簡介.\n根據《妥拉》入面講，上帝曾經喺西奈山上面，同摩西講咗好多需要遵守嘅誡律，呢啲誡律，全部都寫晒喺《妥拉》入面，經拉比時期嘅猶太人學者整理之後，而得出613條誡律，列入《塔木德》入面，而其中最多人識嘅，一定係頭十條誡律，又即係啲人成日講嘅「十誡」。\n不過對於猶太人嚟講，613條誡律入面唔只十誡係重要，其他誡律都一樣咁重要，又認為違反誡律等如冒犯上帝。不過佢哋唔認為要守晒呢613條誡律係一種負擔，對於一個虔誠嘅猶太人嚟講，遵守誡律可以令人同上帝嘅距離拉近，因為通過遵行誡律可以令人實踐到更加聖潔嘅生活，所以遵守誡律應該係一件開心嘅事。\n呢啲誡律分為兩大類：\n誡律涉及嘅嘢同猶太人生活各面都好有關係，例如：神職人員嘅職責同特權、平民嘅法律地位、權利同義務、財產擁有權、債務處理方法、婚姻同家庭、起居飲食、衛生、風俗、犯罪同刑罰、審判同訴訟，重有教人點樣處理人同上帝，以及人同人之間嘅關係。"}
{"id": "10354", "revid": "213429", "url": "https://zh-yue.wikipedia.org/wiki?curid=10354", "title": "香港司法機構", "text": "香港嘅司法機構（）由各級法院、特別法庭同審裁處組成，係香港特別行政區嘅司法部門，獨立於香港嘅行政同立法機構。\n司法制度.\n香港實行三審終審制。如果原訟人唔服，通常有兩次上訴機會。\n法官任命.\n根據香港基本法，終審法院同高等法院首席法官須要由行政長官提名，立法會通過先可以任命；其他法官就無呢個限制。\n特別指定國家安全法法官.\n喺香港，涉及國家安全嘅案件需要由指定嘅法官審理。依啲法官由行政長官喺各級法院嘅現任裁判官同法官入面指定出來。行政長官喺作出指定前，可以諮詢首席大法官同維護國家安全委員會。指定法官嘅任期為一年。\n司法管轄權.\n香港雖然分十八區，不過就得一個司法管轄區。喺香港一區發生嘅訴訟，唔一定會喺個區嘅法院聆訴（事實上唔係每區都有法院），而係集中後分派處理。而法院無權管中國嘅外交、國防等國家行為。\n司法機構政務處.\n司法機構政務處，會協助各級法院裏面行政管理，等於政府首長級嘅司法機構政務長負責。政務處由發展部、運作部、支援部同埋優質服務部組成。"}
{"id": "10361", "revid": "158703", "url": "https://zh-yue.wikipedia.org/wiki?curid=10361", "title": "比卡超", "text": "比卡超（粵拼：Bei2 kaa1 ciu1；日文：ピカチュウ；英文：Pikachu），任天堂官方國語譯名用皮卡丘做中文名，係田尻智諗出嚟嘅日本電視遊戲寵物小精靈系列入面嘅標誌精靈。佢個身大部份係黃色、背脊帶啡色紋、有紅色面珠，望落似老鼠，加有一條閃電咁嘅尾。喺咁多套寵物小精靈作品之中，佢多數都做主角之一，所以幾受觀眾尤其係細路同女仔喜愛。\n寵物小精靈全國圖鑑編號025嘅電系寵物小精靈。佢嘅進化形係雷超。身高係1尺4吋，體重係13磅。有好多隻走埋一齊嗰陣會積聚形成雷電。電極會喺佢嘅臉頰度儲住，佢哋受到外來刺激嗰陣會喺一剎那間放電，力量有天然閃電咁勁。搵到新事物嗰陣又會向佢放電，將佢燒成黑色。同樣對住佢鍾意嘅嘢食——果實——都會有咁嘅反應。\n喺遊戲入面.\n佢哋大多棲息喺森林同埋原野，但係好難搵，寵物小精靈黃版就例外。喺咁多隻遊戲入面，佢最多出現喺常磐森林同發電廠。寵物小精靈黃版嘅主角直情係佢，而黃版唯一肯定唔使捉佢嘅遊戲。佢冇喺第二代遊戲度出現，而寵物小精靈紅寶石／籃寶石／綠寶石版入面就只會喺Safari Zone度搵到佢。喺寵物小精靈鑽石／珍珠／白金版，佢會喺Trophy Garden度出現。\n比卡超亦試過喺其他非寵物小精靈嘅遊戲嗰度出現，例如係Wii大亂鬥。\n動畫入面嘅比卡超.\n喺動畫入面，佢係大木博士送畀主角小智嘅第一隻精靈。初頭佢好唔聽話，完全唔理小智嘅命令亦都唔鍾意畀人收喺精靈球入面。\n譯名爭議.\n2016年5月10號，香港任天堂公佈第一代151隻寵物小精靈嘅官方「統一」中文譯名，其中大部份名稱同香港當地常用譯名（亦係本來嘅香港官方譯名，經日本方面確認過）唔同，仲要違反粵語。例如將啱粵音嘅「比卡超」改做依據官話（普通話或國語）嘅、本來係喺中國大陸同台灣等地先至用嘅「皮卡丘」。噉做法引起香港好多人不滿。除咗引發愛好者抗議，亦都畀語文學界、傳媒界、粵語配音動畫觀眾等等批評係「以普代粵」，唔尊重香港語言。\n香港人發起過聯署、遊行等等嘅各種抗議，不過日方當做耳邊風。2017年12月起，奇妙電視喺香港播出新一輯電視動畫，用晒「統一」中文譯名，唯獨係字幕顯示「皮卡丘」嗰陣，配音就多數講「Pikachu」（不過都有少數情況用粵音讀出「皮卡丘」三字）。至於2019年5月上映嘅真人電影《POKÉMON 神探Pikachu》就直接套用英文「Pikachu」。"}
{"id": "10377", "revid": "47089", "url": "https://zh-yue.wikipedia.org/wiki?curid=10377", "title": "世界觀", "text": "世界觀係一個人或者一班人對事物/世界嘅基本睇法或想法，呢啲睇法同想法影嚮個人點樣解讀、演譯、解釋、處理、interact 所有嘅嘢。\n哲學上.\n\"Weltanschauung\"\n例.\n世界觀：「人性本惡」：性惡説"}
{"id": "10381", "revid": "54", "url": "https://zh-yue.wikipedia.org/wiki?curid=10381", "title": "日本戰國時代", "text": ""}
{"id": "10382", "revid": "54", "url": "https://zh-yue.wikipedia.org/wiki?curid=10382", "title": "戰國 (日本)", "text": ""}
{"id": "10383", "revid": "70546", "url": "https://zh-yue.wikipedia.org/wiki?curid=10383", "title": "法利賽人", "text": "法利賽人 (Pharisees, 希伯來文 perushim, 嚟自parash，有「分離」嘅意思) ，係公元前 2 世紀猶太教入面嘅一個派系，主要由文士、律法師組成。喺政治上佢地代表住一個保守嘅宗教集團，反對希臘化，同擁護馬卡庇 (Maccabi) 起義（公元前168年），喺羅馬管治時期，對於羅馬政府雖然無積極反抗，但採取不合作態度，但由於佢地最關心嘅係宗教而唔係政治，所以喺羅馬政權之下，只要唔干涉佢哋嘅宗教生活都可以相安無事。佢地又好強調維護猶太教傳統同猶太人生活規範，如果唔係自己友嘅話就唔可以群埋一齊。又相信靈魂不死、肉身復活、神罰、天使、精靈。\n佢地認為上帝畀摩西嘅律法係分「成文」同「口傳」兩種，成文律法《妥拉》係對人嘅神聖啟示，但同時要靠先知嘅教誨同歷代相傳嘅口傳律法補充，所以人應該用上帝賦予嘅理性去解釋《妥拉》，而唔應該盲從《妥拉》入面嘅文字，喺解釋律法嘅時候，會著眼喺入面嘅精神，所以佢地好識得將《妥拉》入面嘅精神配合時代需要而賦予新嘅意義。而喺公元 70 年耶路撒冷聖殿被毀後，喺猶太教嘅承傳上，法利賽人一直都擔當住一個好重要嘅角色。\n背景.\n其實喺馬卡比起義之前，法利賽派都重未出現。馬卡比起義即係講喺公元前 165年，嗰陣時統治巴勒斯坦嘅塞流古王朝強行推行希臘化，激嬲晒啲猶太人，結果引起反抗。喺呢個時期入面，猶太社會為咗同希臘文化抗衡，而出現咗兩個派系，分別係以代表祭司同貴族嘅撒都該派教徒，同埋由社會中層猶太教拉比 (Rabbi) 組成嘅法利賽派。\n最後以馬卡比為首嘅起義推翻咗塞流古王朝，建立咗哈斯蒙尼王朝嘅獨立時期。\n而喺呢段猶太人嘅獨立時期入面，撒都該派喺政治上比較有權，因為佢地負責管理聖殿嘅財物，所以佢哋比較屬於上層貴族。而法利賽派因為係由猶太社會中層嘅文士組成，佢哋反對知識只屬於祭司呢個特權，強調學習同實用性，所以佢哋比撒都該派更認真去了解塔納赫嘅精神，反對逐字逐句咁去解經，強調要由經文原意去理解，同時要求要喺生活上能夠實踐為原則，所以受大眾歡迎，因而形成佢哋同撒都該派成日有拗撬，尤其喺宗教同法律上，其中最明顯分別係法利賽派相信口傳律法，即係指後期編成嘅塔木德，而撒都該派就認為口傳律法係廢。\n除此之外，撒都該派由於掌權而變得腐化，亦係法利賽派喺猶太人社群裡面較受歡迎嘅原因之一。法利賽派認為金錢財富係罪惡根源，所以拒絕任何財富，除此之外，因為反希臘化而出現嘅法利賽派，亦好排斥異教徒，佢哋類似一種兄弟團嘅組織，只會侵自己友玩，唔會同第二啲信仰嘅人坐埋一張枱食飯，唔單止咁，就算係猶太人，但思想唔得淨潔，佢哋都唔會視為自己人，呢個亦係點解希伯來文入面，法利賽 parash 解做\"分離\"嘅原因。"}
{"id": "10384", "revid": "973900", "url": "https://zh-yue.wikipedia.org/wiki?curid=10384", "title": "撒都該人", "text": "撒都該人(Sadducees)希臘語音譯，呢個名係源自大衛王時期嘅大祭司“撒督 (Zadok)”，係公元前 2 世紀時一個猶太教派系，主要由祭司、貴族同富商組成，撒都該人尊奉《妥拉》，但同法利賽人唔同嘅係佢地唔接受口傳律法，亦唔相信靈魂永生同肉體復活，喺馬卡庇(Maccabi)嘅哈斯蒙尼王朝下，撒都該人喺管理耶路撒冷聖殿上有好大嘅特權，為咗效忠哈斯蒙尼王朝政權，佢地解釋《妥拉》方向，亦係以政權利益為出發點。而到咗羅馬時期，佢地又為咗保住喺社會上嘅地位，而選擇屈從羅馬政權。"}
{"id": "10386", "revid": "29554", "url": "https://zh-yue.wikipedia.org/wiki?curid=10386", "title": "尖沙頭", "text": ""}
{"id": "10387", "revid": "29554", "url": "https://zh-yue.wikipedia.org/wiki?curid=10387", "title": "老尖", "text": ""}
{"id": "10388", "revid": "29554", "url": "https://zh-yue.wikipedia.org/wiki?curid=10388", "title": "尖嘴", "text": ""}
{"id": "10389", "revid": "29554", "url": "https://zh-yue.wikipedia.org/wiki?curid=10389", "title": "尖咀", "text": ""}
{"id": "10390", "revid": "14", "url": "https://zh-yue.wikipedia.org/wiki?curid=10390", "title": "嘉道理試驗及推廣農場", "text": ""}
{"id": "10391", "revid": "14", "url": "https://zh-yue.wikipedia.org/wiki?curid=10391", "title": "嘉道理農業輔助會", "text": ""}
{"id": "10395", "revid": "174752", "url": "https://zh-yue.wikipedia.org/wiki?curid=10395", "title": "計數機", "text": "計數機係專係用計數嘅機器。雖然電腦都可以用來計數，不過計數機係設計到好易用，唔係用來做好多唔同嘅嘢。重有家下計數機通常細細部，好輕，可以畀人周圍拎去用，雖則今時今日電腦都可以造到計數機咁細部。"}
{"id": "10396", "revid": "158703", "url": "https://zh-yue.wikipedia.org/wiki?curid=10396", "title": "陸建華", "text": "陸建華（）上海出世，江蘇高郵人。中國共產黨員。1963年喺揚州師範學院中文系畢業。1982年喺復旦大學畢業，1987年南開大學碩士，1992年得到中國社會科學院社會科學博士，又曾經擔任該院嘅公共政策研究中心副主任。佢更加獲選第二屆北京十大傑出青年。\n佢亦曾經做過高郵縣臨澤中學教師、文教局創作組幹部，中共高郵縣委宣傳部副部長，中共江蘇省委宣傳部文藝處處長，江蘇省作家協會第四屆理事。\n1959年開始發表作品。1991年加入中國作家協會。著有文藝評論集《文壇絮語》、《全國獲獎愛情短篇小說選評》、《陸建華文學評論自選集》，傳記文學《汪曾祺傳》，散文集《不老的歌》、《家鄉雪》，主編《江蘇青年作家論》、《汪曾祺文集》。\n2006年因涉及香港記者、新加坡《海峽時報》中國首席特派員程翔間諜罪，被控「洩漏國家機密」。\n拘禁事件.\n陸建華被指喺2003年開始，透過程翔向海外投稿，其中4篇稿涉及「絕密級國家機密」。北京市第二中級法院以「洩漏國家機密」罪判處陸建華有期徒刑20年。"}
{"id": "10397", "revid": "171096", "url": "https://zh-yue.wikipedia.org/wiki?curid=10397", "title": "程翔", "text": "程翔（）香港居民，又係新加坡永久居民。佢係新加坡《海峽時報》駐中國首席特派員，2005年4月22號因間諜罪喺中國廣州被捕到第二年8月31號被判監禁5年。\n喺2008年2月4號，程翔獲准假釋，第二日下晝返香港。\n背景.\n程翔喺中國大陸出世，喺香港長大，喺聖保羅書院讀中學，香港大學經濟系畢業，後嚟喺親中報章《文匯報》做嘢，曾經做過呢份報紙嘅駐北京記者站主任、副總編。1989年嗰陣參與六四事件北京採訪工作，之後因為抗議當局嘅處理手法，同其他40幾個同事一齊辭職；1996年出任新加坡《海峽時報》中國首席特派員。\n拘禁事件.\n2005年8月5號，新華社發佈消息話程翔「因涉嫌間諜罪被北京市國家安全局依法逮捕」，指佢「自2000年初，用化名『陳元春』為台灣國家安全局間諜策反。由2000年初一直到2005年3月按照台灣『國家安全局』指示喺香港同內地建立多條搜集情報渠道，以金錢收買呢啲方式搜集涉及國家政治、經濟尤其喺軍事等大量情報，包括絕密、秘密級內容。佢將呢啲情報轉報畀台灣間諜情報機關，對國家安全產生危害，因為咁而得到台灣間諜情報機關先後發畀程翔間諜經費數百萬港元。」\n程翔向來以愛國見稱，而立場一直被指親中，又支持兩岸統一。據程翔老婆講，佢係為咗拎一份趙紫陽生前訪談錄而去廣州，但一去到廣州機場就畀公安帶走，4月24號開始失去聯絡。\n佢相信逮捕係同呢份訪談錄有關，但中華人民共和國外交部接受詢問時明確否認程翔被捕係同趙有任何關係，重宣稱佢係由於「根據境外情報機關指示，在中國內地從事情報搜集活動，先後領取大量間諜費」而被逮捕，而且佢自己都承認咗有關罪行。但喺5月31號中國外交部喺網頁上刪除咗這段說話。\n6月1號美國表示關注程翔被捕嘅事；北京市人民檢察院喺2006年2月將案件發還畀國安部，要求作補充調查，7月底檢察院將案件交畀法院處理；而家程翔家人只可以透過律師每月同喺北京市郊一個看守所拘留嘅程翔見面一次，間接瞭解程翔近況。\n被捕期間，香港雜誌《東週刊》曾報道一個叫「黃偉」嘅女仔係程翔嘅情婦，但之後黃偉喺商業電台《左右大局》節目否認呢件事。\n外界聲援.\n香港記者協會喺程翔被拘之後不斷透過特首曾蔭權同中聯辦向中央反映要求以公平、公正、公開原則處理程翔案件以及盡快釋放程翔，商業電台就發起「聲音黃絲帶」行動，每日喺節目入面出一段聲帶提示程翔被扣留日數；另外重有由龍緯汶等人成立嘅聲援組織：營救程翔聯盟。除咗香港民主派人士外，李鵬飛、徐四民等全國人大代表同全國政協委員亦對事件表達關注。\n2006年7月20號，劉敏儀同國際記者協會、無國界記者在內嘅二十個國際團體，喺全球十個城市（洛杉磯、巴黎、紐約、墨爾本、多倫多、波恩等等）舉行記者會，要求中國政府要公正同埋公開處理案件。\n開審.\n北京市第二中級人民法院成立合議庭受理案件，並喺8月15號朝早9點半開審，下午4點半結束審結，排期宣判；由廣東省人大常委會立法顧問何培華同另一位律師作為代表律師；由於案件涉及「國家機密」，法庭以面積太細為理由唔公開審訊，又唔畀傳媒旁聽，但就畀家屬旁聽；又喺8月16號朝早上喺同一個法庭對陸建華開審，\n香港記者協會連同外國記者協會、民間人權陣線、程翔關注組等多個組織喺開審日8月15日夜晚7點喺香港中環遮打花園舉行燭光晚會，聲援程翔。\n宣判.\n程翔喺8月31號朝早9點喺原法庭被判入獄5年，剝奪政治權利1年，沒收個人財產30萬元人民幣。法院指稱，2004年5月到2005年4月期間，程翔同台灣間諜組織某基金會代理人薛某同戴某，按佢哋佈置嘅任務，喺北京用傳真、電子郵件等形式將涉及國家秘密及情報嘅有關文字材料提供畀台灣，又以化名獲取酬金港幣30萬元，呢個行為已經構成間諜罪。\n但係由於程翔肯主動交代事實，又肯交出筆記本電腦證據，當做自首減刑。\n判決後，程妻同程翔關注組織唔服判決，要求上訴。香港記者協會同部分立法會議員指判決太重。時事評論員劉銳紹指案情涉及金額上前後有出入，反映證據唔夠；但11月24號朝早畀北京市高級人民法院駁返，當日朝早程翔嘅家人指法院無考慮一審判決喺證據、程序上嘅錯漏，發表公開信要求中國當局公開審理程翔嘅上訴案。\n獲准假釋.\n2008年2月4號香港特首辦朝早收到港澳辦函件，話程翔喺獄中服刑態度良好，符合假釋條件，內地法院依法喺2月4號畀佢假釋出獄。特區政府於是派人喺廣州接佢，中午由廣州搭直通車返香港。\n中國外交部發言人劉建超話，程翔獲假釋係中國司法機關根據法律規定而做嘅決定，唔係行政部門決定。\n程翔返咗香港之後，無即時公開露面。一路到2月21號，佢先開記者會，記者會上佢表示從來冇做過任何危害國家或損害國家利益嘅事，亦冇接觸任何機密文件，佢認為自己問心無愧。又話自己一生愛國，做間碟根本同佢理想背道而馳。佢亦喺呢件事入面，覺得香港民主自由、崇尚法治、人道關懷係一樣值得驕傲嘅香港精神同核心價值。"}
{"id": "10398", "revid": "120591", "url": "https://zh-yue.wikipedia.org/wiki?curid=10398", "title": "尖沙咀東", "text": "尖沙咀東，簡稱尖東，係香港尖沙咀東面擴展部份，主要係密度較為低嘅商業區，裏面有酒店、寫字樓、各種餐廳。香港政府亦都響呢度起咗香港歷史博物館、香港科學館呢啲文化設施。\n尖沙咀東原本係九龍紅磡灣嘅一部份，1960年代，香港政府將漆咸道南以東嘅海填平來發展。尖沙咀東個範圍一般係，西面去到漆咸道南，北面去到暢運道，東面去到康莊道，南面就同維多利亞港相鄰。所以康莊道東面嘅填地就唔屬於尖沙咀東，而係紅磡嘅範圍。\n政府響尖東海邊起咗條尖沙咀海濱長廊，由紅磡國際郵件中心，沿住尖東海皮，一直伸到尖沙咀天星碼頭，係遊人勝地。同海濱長廊拍住嘅係梳士巴利道，係區裏面一條大馬路。\n響2004年，九廣鐵路（家下港鐵西鐵綫）喺梳士巴利道地底又去返尖沙咀，重響度起咗個站，叫尖東站，不過個站唔喺尖東。但係呢個站起咗好多行人隧道伸到入尖沙咀東部，重可以去埋彌敦道嘅尖沙咀站（荃灣綫）。"}
{"id": "10399", "revid": "14007", "url": "https://zh-yue.wikipedia.org/wiki?curid=10399", "title": "尖東", "text": ""}
{"id": "10402", "revid": "29554", "url": "https://zh-yue.wikipedia.org/wiki?curid=10402", "title": "TST", "text": ""}
{"id": "10403", "revid": "1638804", "url": "https://zh-yue.wikipedia.org/wiki?curid=10403", "title": "時代雜誌", "text": "《時代》（TIME，又譯《時代週刊》）係美國嘅一本新聞週刊。1923年3月3號歐洲版（\"Time Europe\"，原名係\"Time Atlantic\"）喺倫敦創刊，涵蓋中東、非洲同埋拉丁美洲嘅事件。亞洲版喺香港岀版。加拿大版嘅總部位於多倫多。\n時代每年年底都會選出嗰年入面最有影響力嘅人、事或物嚟做時代年度風雲人物。\n曾經上過《時代》美國版嘅封面嘅華人知名人物有何振梁，毛澤東，鄧小平，李嘉誠，李登輝，楊振寧，張學友等。"}
{"id": "10404", "revid": "1356961", "url": "https://zh-yue.wikipedia.org/wiki?curid=10404", "title": "時代年度風雲人物", "text": "時代年度風雲人物（Person of the Year）係每年年尾由美國《時代雜誌》選出。雖然叫做人物 （\"person\"），但獲選對象可以係男人、女人、夫婦、一班人、一個意念、一個地方甚至係機器，重要係唔理好定壞，總之喺過去一年裡面最具有影響力就算。\n歷史.\n選出時代年度風雲人物嘅傳統係由1927年開始，當時《時代雜誌》嘅編輯正諗緊喺冇乜大新聞嗰一個禮拜有乜嘢好寫。由於喺嗰年查理斯·林白第一次飛越大西洋，但時代雜誌就冇將佢放喺封面，於是編輯就諗到將林白放喺封面，並稱為年度風雲人物，作為補救方法。\n由羅斯福開始，每一任美國總統都最少選過做年度風雲人物一次，現任總統獲選已經成為《時代雜誌》嘅政策。\n1999年12月31號嘅時代雜誌，選出愛因斯坦為世紀風雲人物，羅斯福同聖雄甘地亦獲得提名。\n爭議.\n年度風雲人物成日畀人誤認為係一種榮譽，就算《時代雜誌》已經講明其實唔係咁，但一啲美國同外國傳媒仍然將佢當係一個嘉獎。原因之一係好多受尊敬人物曾經獲選，傳媒就會形容佢哋加入咗偉人嘅行列，但有啲好似希特拉咁獲選就冇乜被留意。\n近年，年度風雲人物成日俾人話太過美國中心，偏離以往外國政治領袖同思想家獲選嘅傳統。喺2005年之前，已經連續超過10年選出美國人做年度風雲人物。"}
{"id": "10405", "revid": "1119", "url": "https://zh-yue.wikipedia.org/wiki?curid=10405", "title": "時代雜誌風雲人物", "text": ""}
{"id": "10406", "revid": "1275385", "url": "https://zh-yue.wikipedia.org/wiki?curid=10406", "title": "理民府", "text": "理民府（District Office）係英國接收香港新界之後，管理新界嘅部門。理民府阿頭係理民府官，向新界政務司負責。理民府官1974年10月之前叫理民府長官，二次大戰前叫大人。\n理民府職責範圍好廣泛，基本可以講係乜都包。土地註冊及買賣登記、收地賠償、排解糾紛、審裁小額錢債案件、處理地政事宜、委任諮議員、向上級反映新界人利益訴求以及代表鄉民向上級爭取利益、解釋香港政府施政計劃並爭取支持、統籌各政府部門響新界工作、蒐集政治情報、控制僭建房屋、鼓勵及協助地方發展（包括各種建設地方工程）、協助發展教育、組織各因緊急事故而來嘅救災工作、處理社會福利事宜、主持同駐港英軍嘅聯絡工作。\n另外，戰後重光前，理民府亦附設有郵政局，幾乎新界嘅大小事務都喺佢管轄範圍。\n理民府最後嘅分界，成為日後區議會分界藍本。\n沿革.\n1899年4月16號，英國接收新界。1907年，理民府喺大埔成立，管轄新界所有地方，包括埋新九龍同離島。1910年，理民府分為北約理民府同埋南約理民府。北約理民府管轄大埔、沙田、上粉沙打（上水、粉嶺、沙頭角同埋打鼓嶺，即北區前身）、西貢、元朗同埋青山（即屯門前身）；而南約理民府就管轄新九龍、荃灣同埋離島。1947年，北約理民府分為大埔同元朗兩個理民府，元朗理民府管轄元朗同青山；而大埔理民府就管大埔、沙田、上粉沙打同西貢。\n1948年，政府成立新界民政署，統籌各理民府工作。1956年，南約理民府分為南約理民府同荃灣理民府。1961年，理民府個裁判司法庭取消。1963年，白沙灣淡水湖計劃放棄，南約理民府同西貢理民府合併。1969年2月28日起，進行萬宜水庫計劃，撤銷南約理民府，改設西貢及離島兩個理民府。西貢理民府管轄西貢半島同將軍澳；離島理民府就管轄大嶼山、赤鱲角、南丫島同長洲。1972年，青山理民府重新命名為屯門理民府。\n1974年11月，新界政務署接替新界民政署管轄七個理民府，即係荃灣理民府、西貢理民府、沙田理民府、大埔理民府、元朗理民府、屯門理民府同埋離島理民府。\n1981年4月1日起，政府實施地方行政計劃，新界每一區成立區議會，而理民府就改為政務處。\n辦事處.\n理民府轉制好多次。北約理民府辦事處響大埔運頭角里（家下香港童軍總會新界東地域總部），南約理民府辦事處響加士居道南九龍裁判署。\n1970年代，每個理民府都有辦事處。有部份分散啲嘅區，有埋一個或者以上嘅分區辦事處。新界民政署總部係響深水埗大埔道嘅北九龍裁判署。另外有兩個理民府唔響區裏面，西貢理民府響牛池灣；而離島理民府就響中環。"}
{"id": "10407", "revid": "536629", "url": "https://zh-yue.wikipedia.org/wiki?curid=10407", "title": "蒙古", "text": "蒙古可以係解："}
{"id": "10411", "revid": "29554", "url": "https://zh-yue.wikipedia.org/wiki?curid=10411", "title": "尖沙圍", "text": ""}
{"id": "10412", "revid": "14", "url": "https://zh-yue.wikipedia.org/wiki?curid=10412", "title": "計算機", "text": "計算機可以係："}
{"id": "10413", "revid": "1732092", "url": "https://zh-yue.wikipedia.org/wiki?curid=10413", "title": "起爐", "text": "起爐，又叫透爐，係一個燒嘢食工序。現代人唔再鑽木取火，要令黑炭生火燒嘢食，就要起爐。\n透爐要先晌爐底放塊鐵絲網，之後晌上面堆炭，加上炭精，再用打火機燒報紙，點着炭精助燃。要令炭精燒着啲炭，通常要晌爐底撥風，常見會用幾大版摺埋一叠厚報紙，葵扇甚至電風扇。燒到啲炭出煙變白見紅為之成功。\n透爐唔簡單，好講透爐嘅人識唔識擺炭同炭精，以及撥風。揀濕氣太重嘅炭、放嚿炭太大、叠得唔緊、撥風手法唔啱都唔使旨意起到爐。燒燒吓會唔夠炭，加炭比較簡單。由於火都嚟咗，隨便掟幾嚿落去撥幾嘢就得。"}
{"id": "10414", "revid": "158703", "url": "https://zh-yue.wikipedia.org/wiki?curid=10414", "title": "黃金寶", "text": "黃金寶（，）係香港單車手，1990年加入香港單車聯會，最叻係公路單車賽，近年主攻場地賽。佢響亞洲大嘅單車賽攞倒唔少獎牌，重成日參加歐洲嘅賽事。"}
{"id": "10416", "revid": "14007", "url": "https://zh-yue.wikipedia.org/wiki?curid=10416", "title": "維基娘", "text": ""}
{"id": "10417", "revid": "259", "url": "https://zh-yue.wikipedia.org/wiki?curid=10417", "title": "吉祥物", "text": "吉祥物（英文：Mascot），又叫做卡通代言人，臺灣又叫萌物，係近代廣告設計中嘅工具，意指一個象徵性嘅幫手促銷角色。一般嚟講，最出名亦最廣為人知嘅吉祥物可以話係米奇老鼠，佢做咗迪士尼公司嘅吉祥物成幾十年。然而，吉祥物並唔係全部都係虛構嘅卡通人物，即使喺平面設計上面，吉祥物唔會因為印刷術嘅限制、親和力嘅加強而卡通化，但有好多吉祥物係真嘅動物，例如美國職業籃球隊芝加哥公牛嘅吉祥物就唔係卡通人物。\n吉祥物嘅起源目前尚係無資料，但從奧林匹克運動會歷史可以睇出一啲線索，目前最早嘅奧運吉祥物係1972年德國慕尼黑奧運中出現嘅黑色臘腸狗，叫做Waldi。\n如果問吉祥物可唔可以加強銷售，答案係相當肯定，透過笑嘻嘻嘅吉祥物，能夠好快咁加強商品、活動同公司嘅形象記憶，呢啲都係每屆奧運吉祥物選拔都要大費周章嘅原因。"}
{"id": "10420", "revid": "14", "url": "https://zh-yue.wikipedia.org/wiki?curid=10420", "title": "透爐", "text": ""}
{"id": "10421", "revid": "1480654", "url": "https://zh-yue.wikipedia.org/wiki?curid=10421", "title": "猶太歷史年表", "text": "呢個年表係一個猶太文明歷史嘅年表，而個表嘅年份只係一個大約年份，尤其係難以考究嘅古代部份。而表入面嘅時間，係跟西曆計，而唔係跟猶太曆。"}
{"id": "10422", "revid": "1803780", "url": "https://zh-yue.wikipedia.org/wiki?curid=10422", "title": "口交", "text": "口交（同男女性口交又叫吹簫、擔柴；同男性口交又叫含撚、食J、食JJ、食朘、食朘朘；同女性口交又叫含屄、舔陰）係用口或者脷刺激外生殖器嘅性行為。口交可以由異性或者同性嘅兩人相互進行。口交亦可以自我進行，叫做自我口交（男：autofellatio；女：autocunnilingus）。\n動機.\n好多時係一啲女性唔方便做愛嘅日子，例如係月經期間，又或者係非安全期，女性唯有以口交嚟滿足伴侶，漸漸地女性會以口交嚟增加對伴侶挑逗。\n口交分為男性對女性嘅口交同女性為男性嘅口交，男性對女性嘅口交係男性用條脷刺激女性嘅陰核及陰道，甚至會將條脷伸入女性嘅陰道嚟代替男性性器官嚟刺激女性；而女性為男性嘅口交就係女性用口部代替陰道套住男性嘅性器官，上下移動嚟模仿造愛嘅情況，加上條脷嘅刺激可以帶畀男性更大嘅刺激。\n既然精子入唔到陰道就唔係太可能會導致懷孕（唔係完全冇可能），噉口交就被用嚟作為一種避孕嘅方法。好多人——包括越來越多嘅未成年人——為咗呢個原因而選擇咗口交或者肛交嘅性交方式。不過肛交時精液重係有可能進入陰道。\n有啲人唔能夠接受口交，但亦有好多人樂於此道。有時口交並唔係為咗避孕，而係作為「前戲」而做嘅。生殖器官具有大量嘅神經末梢，非常敏感，雖然脷、嘴唇都係噉，由於嘴入面冇刺激性慾嘅受器，係感受唔到性興奮，但因敏感嘅觸覺，若同時進行性幻想，係可以勾起性慾嘅。\n舔陰.\n又叫「品玉」。牽涉以口、唇、舌對雌性陰蒂、陰戶或陰道嘅性刺激。性伴侶對雌性施行口交可能用作前戲嘅一部分，或仿作交合。"}
{"id": "10423", "revid": "1872908", "url": "https://zh-yue.wikipedia.org/wiki?curid=10423", "title": "起火", "text": "起火，或者取火，即係人為、造出嚟一個用得嘅火。\n起火有好多種方法。先民最初係啲自然火度執啲燒着嘅植物返屋企。有人鑽木取火，亦有用火石點着啲嘢，嗰時鑽木起火係好難，所以有人會想到「守望相助」，向人借火。比較嚟講就算係「易過借火」。而家就用火柴、打火機咁。"}
{"id": "10428", "revid": "29554", "url": "https://zh-yue.wikipedia.org/wiki?curid=10428", "title": "尖沙嘴灣", "text": ""}
{"id": "10430", "revid": "542", "url": "https://zh-yue.wikipedia.org/wiki?curid=10430", "title": "葉佩延", "text": ""}
{"id": "10436", "revid": "70546", "url": "https://zh-yue.wikipedia.org/wiki?curid=10436", "title": "塔木德", "text": "塔木德 (Talmud) 喺猶太教嚟講，係僅次於塔納赫第二部最重要嘅典籍。 塔木德(Hebrew: תלמוד) Talmud 係希伯來文嘅音譯，意思係“教導”，亦有人根據佢嘅本意而譯做“口傳《妥拉》”呢個叫法係出自《申命記》11:9 ：『你們將用它來教導你們的孩子』。\n對於猶太教徒嚟講，《塔納赫》係由神所賜嘅永恆典籍，而《塔木德》就係猶太人係生活上實用嘅典籍，畀猶太人喺生活、宗教、處世、道德上有一個準則"}
{"id": "10439", "revid": "8", "url": "https://zh-yue.wikipedia.org/wiki?curid=10439", "title": "米德拉什", "text": "米德拉什 (Midrash) 希伯來文音譯:[ מדרש]; plural midrashim, 有“解釋”、“闡釋”嘅意思，佢係用嚟對《塔納赫》進行通俗解釋同闡述嘅布道書卷。本書跟返《塔納赫》各卷順序編排，然後將《塔納赫》每卷加上米德拉什稱呼，例如出埃及記，喺《米德拉什》入面就叫做“出埃及記米德拉什”\n米德拉什 大約喺 6-10世紀成書。"}
{"id": "10441", "revid": "29554", "url": "https://zh-yue.wikipedia.org/wiki?curid=10441", "title": "九龍角", "text": ""}
{"id": "10442", "revid": "542", "url": "https://zh-yue.wikipedia.org/wiki?curid=10442", "title": "取火", "text": ""}
{"id": "10444", "revid": "3286", "url": "https://zh-yue.wikipedia.org/wiki?curid=10444", "title": "當年今日/9月17日", "text": ""}
{"id": "10445", "revid": "1133", "url": "https://zh-yue.wikipedia.org/wiki?curid=10445", "title": "當年今日/7月20日", "text": ""}
{"id": "10448", "revid": "131799", "url": "https://zh-yue.wikipedia.org/wiki?curid=10448", "title": "深水埗", "text": "深水埗（，），亦有人寫做深水埔或深水莆。香港舊區，地處九龍西，響大角咀、石硤尾同長沙灣之間，商舖及住宅大廈林立，一度係世界人口至密嘅地方，入過健力士世界紀錄大全。家下深水埗慢慢變成長者同新移民聚腳地。有學者指「埗」字本為「埠」，解做「上落船嘅地方」。行政屬深水埗區。\n沿革.\n深水埗話唔埋東漢（西元25～220年）就有人住。事緣1955年起李鄭屋邨嗰時，地盤工人掘到個墳墓，後經考證係東漢古蹟。地盤其後改建做李鄭屋漢墓博物館。\n深水埗原本係條村，位於九龍半島西便海皮，亦即大角咀半島底西便外則。舒懋官重修《新安縣志》，就有提及『深水莆』乃係『官富司管屬村庄』。深水埗條村，南便係大角咀半島，北面係突出嘅海角，直至涌口。過咗條涌有菴由（Om Yam）、元洲同田寮，而東面就有塘尾。深水埗古時係埠頭都唔定，之未曾獲史書印證，無從稽考。\n西元1644年，清兵入關，明朝將軍鄭成功據守台灣。當其時兩岸局勢重大鑊過依家，沿岸居民命仔不保，真係尿壼養蛇――危鳩險。有見及此，康熙皇帝落柯打趕扯海皮對入五十里居民，勒令遷徙至內陸，其時廣東固之然走唔甩，深水埗亦列入遷徙名冊。此令一出，慘情難以盡訴，家散人亡十室九空，認真陰功。幾經戰亂卒之響康熙八年（1669年）戰局平定，政府頒令復界一天光曬。\n復界後，清廷賣大包送禾種及鋤頭過居民，出學額津貼沿岸書塾，務求復建海皮。當其時客家佬窮過蒙正，見有着數就唔執輸咯，成村人趕住搦出世紙咁湧入香港。及後定居於深水埗氏族排名不分先後有鄧、周、曾、李、鄭、蘇、黃、葉、謝、吳、徐。\n西元1842年，中英簽署南京條約，港島進入英治時期，而九龍重係清國屬地。清廷驚咗港島英人啲槍火，故此設立深水莆汛，派三十五清兵看守，屬大鵬協水師右營管轄。據考證，呢個深水莆汛查實係就係家下荔枝角醫院嗰庶，相傳醫院舊陣時重Keep住舊「深水埗關廠界石」添。1860年，英法聯軍大敗清國。深水埗左手便仰船洲（而家寫昂船洲）連同九龍半島界限街以南一帶通通割予英人管治。1887年清廷於馬灣設立九龍海關，其下水門關廠附淺灣、谷灣、深水莆分廠。1895年深水莆升班做關廠，監視海域出沒船隻，及後改為海關船位，用於驗證鴉片及貨物抽稅。1899年英軍接管界限街以北，深水埗關廠隨之摺埋。\n英國接管新界後，首先就起條大埔道通去新界東，再起多條青山道去新界西。香港政府對原清界雜亂無章嘅深水埗，就諗住填海同規劃發展。1924年之前，個海角，連帶菴由，同埋菴由個涌口同海灣，已經開成一個正正方方小鎮。西北邊海皮係欽州街，西南邊海皮係通州街，東南邊係黃竹街，東北邊係鴨寮街。元洲、田寮同塘尾三條村就響界外。嗰陣個鎮裏面已經有荔枝角道，就證明呢陣時，政府就諗住將深水埗同荔枝角之間，成個海灣填平。不過之後，都將個塊填地四四方方咁拉長到東沙島街咁遠，其餘要到1950年代之後先成事。呢塊新填地就大部份都用咗呢做英軍營盤，家下重有條營盤街做證。1924年，深水埗警署亦都埋響軍營隔籬，欽州街同荔枝角道口。\n深水埗啲樓就向大埔道，向長沙灣沿岸平地發展，深水埗各村亦都消失響城市發展。\n地理.\n家下深水埗同石硤尾之間，以大埔道為界，而界限街以南，就歸大角嘴。至於東面，深水埗同長沙灣，因為係填海嘅關係，市係深水埗伸入長沙灣，而海同地原本就係長沙灣，所以就無一條明顯嘅界。欽州街到東京街一帶，係兩個地方嘅交接地帶。1990年代，因為要落實玫瑰園計劃，深水埗又再大規模填海，南昌邨、南昌公園同通州街公園就當係深水埗。富昌邨同對出就當入長沙灣。而其餘就當係大角嘴。所以深水埗變成同海絕緣。\n家下深水埗地方，原本就一片沖積平地。沙泥係石硤尾對上個山流落來幾條涌帶落來。呢啲涌，響發展過程中，就變成家下南昌街同東京街兩條渠。不過後尾大幅發展，兩條渠實在唔夠疏水使。每逢大雨，呢區都有機會水浸。不過隨住渠務工程展開，深水埗就好少話水浸。"}
{"id": "10449", "revid": "14", "url": "https://zh-yue.wikipedia.org/wiki?curid=10449", "title": "深水埔", "text": ""}
{"id": "10450", "revid": "14", "url": "https://zh-yue.wikipedia.org/wiki?curid=10450", "title": "主要語言人口列表", "text": ""}
{"id": "10451", "revid": "194114", "url": "https://zh-yue.wikipedia.org/wiki?curid=10451", "title": "含撚", "text": ""}
{"id": "10452", "revid": "1793429", "url": "https://zh-yue.wikipedia.org/wiki?curid=10452", "title": "官涌 (香港)", "text": "官涌（；）係香港九龍一個地方，響九龍半島嘅西南，油麻地同尖沙嘴之間，用街嚟計即係佐敦道同柯士甸道之間。官涌響同香港早期歷史好有關係，官涌之戰、官涌炮台都曾經響度一度出現過。家下官涌係繁盛嘅商住區。\n官涌係一個前殖民地區，殖民地政府發展尖沙嘴嗰陣將尖沙嘴啲村民搬去官涌北邊起名叫油麻地，去到柯士甸道就歸尖沙嘴，所以官涌同油麻地好難分。地鐵通車之後，因為有佐敦地鐵站，官涌近彌敦道一帶，佐敦嘅知名度甚至超過咗官涌。\n英人早年調查，將官涌寫成Koon Chung。\n地理.\n原來官涌係個涌口，有涌喺今日京士柏流去九龍西岸，涌起於加士居道同佐敦道交界對上嘅谷。因為谷中間有個細山，向西分途，約莫經今日加士居道同佐敦道，再匯合，原本彌敦道同佐敦道交界就係涌口入海，但村民後來填咗嚟種田，條涌就變咗大約由甘肅街一帶流出海。佐敦道同炮台街界一帶原有官涌山，高約120呎，即官涌炮臺所有地。佐敦道南亦有山，高約五十呎。山連住南便另一座山，大邊旯，即係今日九龍公園。\n今日官涌已經剷平，條涌都無埋。地勢只淨舊南九龍裁判署一帶山可以睇到。因為剷山唔夠平，所以柯士甸道地勢稍高。官涌對出海面填到去今日港鐵九龍站。\n史.\n1839年，英軍進攻九龍，英船畀官涌炮臺炮打。1839年11月4號到13號，英軍先後六次進攻官涌山，均告失敗 。 \n1840年，林則徐喺官涌山起官涌炮臺（又名臨衝炮臺），設有官署、兵房、廟同藥庫等建築物，並派駐75兵防守。不過一年之後，因為砲臺孤懸海外，林則徐下令撤防。鴉片戰爭時，炮臺畀英軍佔領，之後拆咗，石頭運過去港島用來起屋。家下官涌街同炮台街係炮臺故址。\n之後英國曾經響官涌一帶調查過。呢度係有河谷同埋有農民喺度耕田。大清喺官涌山駐紥，有寨。\n1841年英國得到香港之後，大清對英國大為緊張，加強九龍防務。\n1860年英國得到九龍半島，官涌為英人治地。\n1906年，香港打大風，損失巨大。香港政府喺1909年通過《建築避風塘條例》，起油蔴地避風塘。政府將官涌山夷平，沙石用來填平旺角到油麻地一帶淺灘，同埋起防波堤。雖則官涌山塊地移平咗，仍然會睇到官涌呢塊地係南向北斜。\n官涌山剷平之後，就開始發展。發展係佐敦道北邊先，之後先至到佐敦道南邊。原因係九龍唐人往宅商業，係由油蔴地嗰邊開始。\n根據地圖所示，官涌海旁，1923年有煤倉，對出係海軍船塢。1968年有政府船塢。\n1979年，地鐵通車，喺官涌設站。個站用跟英國習慣，以街名命名。所以跟佐敦道，叫佐敦站。自此，唔少人將佐敦地鐵站附近，改叫「佐敦」。\n節慶.\n盂蘭節期間，會有盂蘭勝會，即係尖沙嘴官涌盂蘭勝會。個會喺九龍佐治五世紀念公園舉行。"}
{"id": "10457", "revid": "259", "url": "https://zh-yue.wikipedia.org/wiki?curid=10457", "title": "王澤", "text": ""}
{"id": "10458", "revid": "1315402", "url": "https://zh-yue.wikipedia.org/wiki?curid=10458", "title": "王家禧", "text": "王家禧（；；），筆名王澤，係香港漫畫家，天津出世，曾經喺天津做美術工作。1956年移居香港，佢由1962年開始畫嘅老夫子聞名中外，風靡亞洲。\n佢六個仔都係做美術。筆名王澤都係用佢大仔個名，坊間為咗分清阿爸阿仔，又叫佢做老王澤。王家禧1970年代成家移民去美國加州，1995年開始老夫子係佢其中兩個響台灣嘅仔負責。\n王家禧喺2017年1月1號凌晨喺美國加州屋企過身，享年93歲。\n偷橋指控.\n近年有人聲稱老夫子原創係朋弟，唔係王澤。不過王澤股份有限公司就否認有關指控，家下都未有定論。而重有一啲大陸畫家，堅持王澤偷人個概念。"}
{"id": "10459", "revid": "130891", "url": "https://zh-yue.wikipedia.org/wiki?curid=10459", "title": "童軍運動", "text": "童軍運動（），或者叫童子軍運動係一個全世界嘅青少年運動。呢個運動喺各地建立組織，發展青少年嘅身心同靈性，等佢有用於社會。呢個運動係整咗套非正統敎育，強調用童軍嘅方法，做各種唔同實用嘅戶外活動。家下世界各國多數都有童軍活動畀細路同年青嘅成年人。\n童軍運動響1907年開始，身為英國軍官嘅貝登堡，就響英國桃山（Dorset）白浪島（Brownsea Island），開始試下搞個露營畀班男仔。第一個男童軍團響1908年成立。而1909年女仔都加入埋童軍運動，即係女童軍。以2006年來計，成個童軍運動有成3千8百萬成員，遍佈217各國各地，靠唔各地唔同總會組織活動。家下係世界文化一部份。"}
{"id": "10460", "revid": "14", "url": "https://zh-yue.wikipedia.org/wiki?curid=10460", "title": "童子軍運動", "text": ""}
{"id": "10461", "revid": "14", "url": "https://zh-yue.wikipedia.org/wiki?curid=10461", "title": "童軍", "text": ""}
{"id": "10462", "revid": "14", "url": "https://zh-yue.wikipedia.org/wiki?curid=10462", "title": "童子軍", "text": ""}
{"id": "10463", "revid": "158703", "url": "https://zh-yue.wikipedia.org/wiki?curid=10463", "title": "嶺南文化", "text": "嶺南文化（），又叫南粵文化或者珠江文化，係嶺南地區（指五嶺以南嘅地區）獨有嘅地域文化。佢包咗廣東、廣西、香港、同埋澳門嘅文化。喺純地理上嘅定義嚟講，呢個詞包埋區入面嘅客家文化、潮州文化、同埋廣西嗰啲少數民族文化。但係啲人講「嶺南文化」多數都係指緊呢一頭嘅粵文化－因為粵人一路都係廣東同廣西東部嘅主要族群。\n喺地理上，嶺南係亞熱帶氣候，天氣又暖又潮濕，農地多過同樣係俾山隔開嘅福建，坐正喺珠江呢條大河上面，自古以嚟又靠海搵食同成日同外界搞生意，所以嶺南嘅地方文化偏向係農業文化、海洋文化、同商業文化。再加上佢喺發展嘅過程入面吸收咗好多西歐傳嚟嘅文化，令嶺南文化同其他唐人地區嘅文化好唔同，最明顯嘅係喺七方面：語言、建築、美術、工藝、演藝、文學、同埋飲食文化。除咗呢啲，嶺南仲有好多獨特嘅風俗，好似係執骨嘅習俗噉。\n中國社會科學院喺 2006 年深圳咸頭嶺新石器時代遺址嘅考古工作掘到好多紅燒土、陶質生活工具、同石器。科學測定話嶺南地區喺 6,000 至 7,000 年前嘅新石器時代中期嗰陣經已有人住，而且仲有一定程度嘅文明。根據呢個發現，珠江文明嘅歷史可以推算到公元前 5,000 年（距離而家 7,000 年前），悠久歷史唔渣過黃河文明同長江文明。\n點嚟.\n由南越到漢化.\n喺公元前 110 年嗰陣，控制住嶺南地區同而家越南北部嘅古國－南越國－俾漢朝帝國擊敗咗，令到呢笪地完完全全噉做咗中原皇朝嘅領土。雖然係噉，嗰時已經有南越族（粵拼：naam4 jyut6 zuk6；百越人嘅分枝之一）喺呢一帶度住。後嚟喺 7 至 13 世紀（大唐同大宋嗰段時期），因為中原嗰頭俾胡人大規模侵略，搞到有大批古漢人（南越族因為漢文化程度唔夠，唔俾人當係漢人）走難去咗嶺南度住。打後嗰幾個世紀，嶺南嘅古漢人同南越人一齊住兼通婚，令到現代粵人普遍都有齊古漢人同南越人嘅血統，而且嶺南文化亦都有齊南越文化同唐宋漢文化嘅元素喺入面：好似係今日嘅廣東話噉，佢保留咗少少南越話嘅特徵，但係總體又好近唐宋人講嘅中古漢語，仲攞得嚟讀唐詩宋詞。\n喺 15 世紀左右（大明時期）開始，嶺南地區漢化得七七八八，而且因為靠海又近東南亞，做咗大明同西歐人做貿易嘅主要港口，吸收大明文化之餘仲學咗好多西歐嘅文化。好似係嶺南畫派噉，就係揉合咗東方嘅國畫同埋西歐嘅水彩畫而變出嚟嘅新風格，廣東菜亦都吸收咗啲西人嘅煮嘢食方法。由嗰陣時開始，嶺南文化就一路噉發展，喺建築、美術、工藝、演藝、文學、哲學、同生活文化嘅層面都有唔差嘅成就。\n摩登時代.\n因為嶺南係大清同現代中國嘅主要對外港口，華人向海外移民一路都係粵人佔咗多數，令到唐人街好多時都係廣東話做主導。除咗噉，「唐人街」呢個名亦都同粵人移民有啦掕：嶺南漢化得最犀利嘅時期就係大唐統治嗰段時間，有學者話就係因為噉所以粵人（同埋周邊地區嘅民系，好似係福佬人噉）對大唐零舍有歸屬感，興嗌自己做「唐人」，並且將呢種習俗帶咗去外國。\n喺廿世紀中期開始，英屬香港喺各方面都進步得好快。「東方之珠」嘅成就令到好多粵人都對香港好嚮往。香港嘅廣東話流行文化（包括流行曲同戲）喺嶺南地區有好大嘅影響力，例如係好多住喺中國大陸嘅粵人都鍾意收睇香港拍嘅戲同電視劇，而且仲會學香港人噉用繁體字寫嘢。而喺香港方面，因為香港人同其他亞洲國家嘅商業、文化、同學術交流得多，吸咗好多日本、韓國、同臺灣嘅文化。好多香港人都當食壽司或者其他日本嘢食係家常便飯，仲將「達人」、「駅」、同「の」（意思係「嘅」，粵音係 「zi1」）呢啲日文字加咗入自己嘅日常用語裏面，形成咗所謂嘅「港式廣東話」。\n總體特色.\n對外開放.\n喺好耐之前，嶺南已經對外開放，南海神廟有波羅國使者嘅雕像，喺西嚟初地仲有達摩祖師嘅遺跡。因為自古以嚟嶺南地區一路同外國做生意，再加上離中原心臟地帶遠，呢一帶好多時都係接觸各國嘅人多過北方人，所以有好多非唐人嘅宗教同思想傳咗入嚟。佛教、道教、好幾派嘅基督教、回教、同各種自然祟拜喺呢一帶度百花齊放。好似係拜孔孟呢啲中原嘅宗教儀式反而好多時都喺嶺南唔興。除咗噉，嶺南畫派同廣東菜等都吸咗好多西歐文化嘅元素喺入面。呢啲都表現咗粵人肯包容同接納外來文化。\n睇重商業.\n近呢千幾年嚟，嶺南地區喺好幾個朝代都係做中原皇朝嘅主要對外港口（尤其係對東南亞）。所以粵人好多時都係要靠行船行商搵食，廣州同佛山變咗做大商埠，再加埋後起之秀嘅香港，對外行商一路以嚟都係粵人嘅經濟命脈。粵人好多都為咗做生意搬咗去東南亞度住，近嘅去越南或者泰國，遠嘅有啲去到印尼同澳洲－令到海外唐人好多時都係粵人佔咗多數。嶺南仲出咗好多人識嘅廣東商人幫。呢啲地理文化特色令到粵人偏向務實，講着數，睇重商業發展。\n傳統語言.\n喺嶺南最有人氣嘅語言係廣東話（粵拼：gwong2 dung1 waa2），又叫「廣州話」或者「粵語」。嶺南嘅傳統戲曲同民歌多數都係用廣東話嚟去唱同表達嘅。廣東話嘅歷史有得追溯到去公元前嘅南越國時期。當時住喺嶺南嘅係南越族，佢哋講嘅話唔屬於唐話。但係後尾佢哋俾中原王朝統治，跟手唐朝同宋朝嗰時又有大批古漢人搬咗去嶺南住，漢越雜處，令到廣東話慢慢成形做一種有唐話嘅文法同發音，但又保留咗些少南越特色嘅獨特語言：今日嘅廣東話係中古漢語嘅變種。佢明顯似唐話：砌句子啲規則同上海話、閩南話、同客家話有好多明顯相似嘅地方；佢仲保留咗好多中古漢語嘅音，讀得到好多唐詩宋詞。之但係廣東話嗰啲日常用語入面都仲見到啲南越話嘅特徵（呢點同越南話好似），好似係喺文法上廣東話有陣時會將修飾語放喺個名詞後面。總括嚟講，現代廣東話保留到唐宋嘅遺風得嚟，又唔會話完全冇晒南越嘅特色。\n喺文字方面，粵港澳地區嘅粵文一般都係用漢字加埋粵字寫出嚟嘅，雖然廿一世紀頭開始有人提議用羅馬字母或者諺文嚟寫。\n建築.\n古典嶺南建築.\n嶺南建築（粵拼：ling5 naam4 gin3 zuk1）好有地方特色。同北方比起上嚟，嶺南地區嘅氣候又熱又濕立立，如果將中原嗰套建築風格直接搬落嚟嘅話，會好容易有溫度唔舒服或者發霉呢類濕滯嘢。所以粵人整咗一套同北方唔同嘅建築風格。古典嶺南建築通常比較輕，而且會用通透同冇噉易發霉嘅材料起，色水會偏好灰白或者係綠呢啲柔和嘅色調。喺結構方面，呢啲建築通常有多層嘅斜坡頂同方形柱，而且因為氣候冇北方噉凍，令到嶺南嘅人鍾意向外面行，所以嶺南民居建築就發展咗好多露台呢類嘅開放式結構，等人有得唞涼。總體嚟講，呢柞特徵令到古典嶺南風格嘅建築物望落都比較輕同涼爽。就算到咗今日，古典嶺南式建築物喺廣州呢啲大城市嘅商店街成日都會見到。\n近世.\n19 世紀起，喺西關嚟嘅陳氏書院俾好多人覺得係好典型嘅古典嶺南建築。而隨著十八、十九世紀更多咁參與世界貿易，世界銀礦、銀幣貿易大量嘅湧入，令廣東呢度成為咗世界工廠，為其他國家嘅唔同需求，而設計、訂製到出口手作成品。頻密嘅貿易活動帶埋著外來文明，對嶺南建築都有影響，好似祠廟培修碑文就記低咗用墨西哥銀幣俾嘅捐款，宗祠亦有埋用咗西人造型嘅裝飾石雕。外來嘅風潮仲影響埋後邊唐樓啲建築風格嘅發展。\n唐樓.\n除咗呢啲古色古香嘅粵式建築，嶺南仲有好多粵西薈萃嘅多層式建築物－唐樓（粵拼：tong4 lau4）。佢哋喺好似係香港同埋澳門呢啲俾西歐文化影響得犀利啲嘅地方周圍都見得到。\n嶺南園林.\n嶺南園林（粵拼：ling5 naam4 jyun4 lam4）係嶺南獨具一格嘅園林設計，當中最有代表性嘅要數廣東嘅粵中四大名園。\n傳統嚟講，嶺南地區山水靚又臨海，有五嶺阻住，環境同北面嘅中原核心地帶好唔同，所以發展咗一套自己嘅風格唔出奇。嶺南地區又熱又成日打風落大雨，所以粵人起園林嗰陣多數會用庭院式佈局－用建築物將個庭園圍住嗮，令到園林入面嘅花草受到保護，打風落大雨嗰時冇噉易俾啲風雨吹爛打爛，而且仲可以用呢啲植物嘅陰影幫成笪地降溫。地理特徵亦都令到嶺南園林喺規模上面比較細，又唔似得中原嘅園林噉樣俾啲皇家常規制度限住嗮（即係俗語所講嘅「山高皇帝遠」）－佢會揀用木棉樹呢類有本土特色嘅植物同埋用好多木雕同陶瓷呢啲民間工藝品去做裝飾，好似廣州喺廿世紀初起嘅寶墨園就係噉。而且因為佢哋細，好少有山土，所以成日都會「以石為山」－用石頭做假山，例如係餘蔭山房就用咗呢種手法。總體嚟講，呢柞特徵令到嶺南風格嘅園林比較貼近大眾同樸素。\n視藝.\n粵人嘅視覺藝術係由南越人嘅藝術嗰度開始嘅。而喺嶺南地區漢化咗之後，呢啲工藝技術只有變得更加精湛。到咗今日，嶺南嘅各種工藝品已經係去到世界級嘅水平。佢哋嘅產品賣到去全世界好多地方，而且啲產品唔淨只得雕塑：仲有刺繡、彩瓷、剪紙、草席、風箏、貼畫、同埋傢俬。除咗噉，粵人一路都有搞美術，出咗幾個獨有嘅美術流派。粵人發明嘅視藝風格當中比較出名嘅有以下呢啲：\n廣州牙雕.\n廣州牙雕（粵拼：gwong2 zau1 ngaa4 diu1），又叫做「南派牙雕」，係另一樣嶺南地區好有朵嘅工藝品。佢係一種有超過兩千年歷史嘅工藝技術。呢種工藝起源喺秦漢時代嗰陣嘅中原地區，後嚟傳咗去嶺南地區。後尾粵人仲發展咗一套自己嘅風格。呢種雕塑係攞象牙做料，佢用咗大笨象身上最硬嗰部份嚟整出一啲好似玉噉通透但係又硬淨嘅雕塑，而喺氣候溫和嘅嶺南地區，廣州人仲有咗出名精細得嚟又唔會脆嘅「廣州牙雕」，甚至仲叻到成功整出咗俾人嗌做「鬼工」嘅工藝品－象牙波。\n雖然話牙雕工藝的確係好勁，但係自從喺 1980 年代開始，大笨象俾想攞象牙嘅人係噉捕殺，搞到世界好多地方嘅人都開始覺得用象牙整嘢唔係噉好。國際社會度仲話噉快立咗法，唔俾人買賣象牙或者係用象牙做料整嘢。於是乎而家嘅粵人就開始咗去搵一啲代替品－質地似象牙但又唔係象牙嘅料－嚟去傳承呢種古老嘅工藝。\n廣州玉雕.\n廣州玉雕（粵拼：gwong2 zau1 juk6 diu1）係粵廣地區嘅民間玉雕工藝。佢有成過二千年歷史－考古學家喺南越王墓發現咗南越人整嘅玉雕。而喺漢化之後，嶺南嘅人有學整大唐嘅玉雕祭祀神器，仲繼承咗大宋嘅七巧色玉技藝。今日嘅廣州玉雕主要用啲嶺南周圍嘅玉材，好似係呈草綠色嘅南方玉噉。呢種風格嘅玉雕出咗名「莊重」、「輕盈」得嚟又「玲瓏剔透」。而且粵人仲發明咗一種叫「留色」嘅特技，雕嗰陣會保留住原本嗰舊玉嘅天然色水，鑿出一啲色彩鮮艷得嚟又自然嘅作品。喺兩廣地區，廣州玉雕最常係用嚟整首飾同埋擺設。粵人仲成功整到「玉球」－一種入面有十幾廿層，用玉造嘅波－呢種特殊嘅工藝品。\n粵繡.\n粵繡（粵拼：jyut6 sau3）係粵廣地區嘅刺繡工藝，喺廣州、佛山、番禺、順德、東莞、以至台山呢啲地方都有一定嘅支持度。呢種工藝有成千年歷史，最早可以追溯到去公元 9 世紀。嗰陣嶺南地方漢越共處，俾當時控制住中原嘅大唐統治緊，相傳話唐順宗手下就有一個嚟自南海嘅 14 歲女仔，佢喺刺繡方面嘅技術犀利到可以完美噉將《法華經》刺出嚟，啲字仲要係得「粟粒」噉大。嗰陣時之後，嶺南嘅民間就有整刺繡工藝，仲出埋自己嘅風格。喺 16 世紀有講到葡萄牙嘅生意人喺嶺南將粵繡買咗返去送俾自己嘅國王，仲要俾國王讚。喺跟住嗰幾百年，粵繡就一路發展一路賣俾世界好多地方嘅人，做咗喺歐洲嘅貴族同有錢人之間好多人鍾意嘅東方飾物之一。\n除咗有自己獨特嘅一套針法技巧，粵繡亦都有顯眼啲嘅特徵：佢一般嚟講遠睇都好樣眼，近睇就好精細，紋理清晰，畫面多嘢得嚟又唔會覺得亂糟糟，而且色水好鮮艷。喺嶺南地區，粵繡有得純用嚟做裝飾，但係又有用嚟做生活用品或者係做大戲嘅戲服呢啲實際啲嘅用途。\n潮州木雕.\n潮州木雕（粵拼：ciu4 zau1 muk6 diu1）係喺嶺南好出名嘅工藝。佢係由屬於閩系嘅潮州人搞起嘅，而家吓連粵人都喺度搞。呢種工藝歷史好悠久：喺 11 世紀嗰陣大宋已經有文獻記載呢種工藝，而且有錢人家唔少都鍾意買嚟裝飾自己屋企。去到 16 世紀尾，呢種工藝開始喺民間度普及起上嚟，好多祠堂同廟都會搵金漆潮州木雕做裝飾，仲有好多嶺南以外嘅地方嘅人幫襯。金漆木雕通常會搵啲實淨得嚟又堅韌嘅木頭（好似係樟木、杉木、柚木呀噉）嚟做料，畫完幅草圖之後就由大到細噉去將舊木頭雕做想要嘅樣，成咗形之後至跟手上金漆。\n剪紙.\n剪紙（粵拼：zin2 zi2）係另一樣喺嶺南好多人整嘅工藝，尤其係佛山搞得零舍叻。呢種工藝喺大宋時期尾嗰陣開始有。佢本嚟只係用嚟做大節日嗰陣用嘅裝飾，後嚟啲人開始拎去賣，令到佢變咗做一種有商業價值嘅工藝品，喺窗花以至鞋花呢啲地方都會有人用。佛山剪紙嘅題材多數係啲平民化嘅嘢，包括神話、動物、吉祥圖案、或者係嶺南風土呀噉，色水好多變，主要係鮮艷嘅紅色，但係就連比較清淡嘅灰同綠都會有。大時大節嗰陣，粵人上下都會用好多唔同大細嘅鮮艷剪紙做裝飾，好有節日氣紛。\n嶺南盆景.\n嶺南盆景（粵拼：ling5 naam4 pun4 ging2）係嶺南獨有嘅盆景藝術風格。呢個風格雖然話去到成 1930 年代先有人正式噉承認佢嘅存在，但係佢其實有成千年歷史，有得追溯去到 11 世紀。嗰時嘅中原皇帝宋哲宗將好出名嘅文人蘇東坡眨咗去廣東呢笪「南蠻之地」。雖然係俾人貶咗，但係據講蘇東坡一到步就即刻大讚嶺南山水植物靚（「嶺南萬戶皆春色」），而佢本人係盆栽發燒友，寫咗好多講盆栽嘅詩。睇返紀錄，粵人喺至少 15 世紀（大明時期）開始民間已經有唔少人鍾意整盆栽藝術。而到咗今日，嶺南盆景已經有咗自己獨有嘅一套風格。除咗會用啲有本土特色嘅植物品種之外，佢嘅特色係講求人工同自然嘅配合：例如係嶺南盆景藝術家好多時會好揼心機落去幫樖植物（自然嗰部份）揀返個同佢夾得埋嘅盆（人工嗰部份）；喺處理樖植物啲枝葉嗰陣會好有技巧噉用修剪令到樖嘢跟住個藝術家嘅意願嚟生，生完一輪之後新生出嚟嗰啲枝葉又會啱啱好將修剪嘅痕跡遮住，令到成樖嘢望落好自然。\n嶺南書風.\n嶺南書風（粵拼：ling5 naam4 syu1 fung1）即係粵人寫書法嘅風格。呢種書風一般都俾評論家形容係「大膽」、「浪漫」、又「有風骨」－都算受人景仰，但係佢嘅歷史都幾多波折：喺公元前南越國啱啱俾漢朝打冧嗰陣，嶺南嘅人已經有喺度寫書法。但係嶺南天氣熱辣辣又濕立立，啲紙兩嘢就又霉又爛，搞到早期嗰啲嶺南書法都冇乜留得到落嚟。打後嗰一千年，雖然話嶺南嘅人有響度刻石碑，而考古學家都搵到啲用墨寫嘅書法，但係仲係出唔到特別有料到嘅書法家。要一路去到成 15 世紀，嶺南出咗俾人嗌做「白沙先生」嘅陳獻章，嶺南先至真係叫做有一套俾人認同嘅書法風格。雖然係噉，嶺南嘅書法家都仲係好少可會專攻書法，就連陳獻章佢本人主要嗰份工都係哲學家，而唔係書法家。跟住嗰啲嶺南書法家又多數都係打第啲工做正職嘅－好似係哲學家、詩人、或者畫家呀噉，得閒先會搞書法。雖然係噉，嶺南都出過有朵嘅書法家同書法作品，例如係：\n喺廿一世紀，廣東嘅粵人開始更加認真噉去研究嶺南書風，睇個勢似係想搞大佢。\n廣彩.\n廣彩（粵拼：gwong2 coi2），全名叫做「廣州織金彩瓷」，係一種喺白色瓷器上面加彩繪燒出嚟嘅工藝品。佢出咗名色彩絢爛，畫工又精細。呢種工藝開頭係喺 16 世紀尾嘅大明時期，當時啲粵人由江西景德鎮嗰度運啲白瓷過嚟，再喺廣州嗰度幫啲瓷器油顏色、加圖案、再燒製。喺佢身上睇得到明朝文化嘅影，但係又加咗啲西人嘅風格喺入面，例如係《竹園陶說》就噉樣講：「清代中葉，海舶雲集，商務聚盛，歐土仲華瓷，我國商人投其所好，乃於景德鎮燒造白瓷，運至粵垣，加僱工匠，仿照西洋畫法，加以彩繪，於珠江之河南，開爐烘染，製成彩瓷然後售之西商」。\n廣彩後嚟仲擴展咗去嶺南嘅其他大城市，例如香港就喺 1930 年代開始學廣州噉搞廣彩。香港人開咗好幾間廠整廣彩，啲成品仲出口去到美國、西歐國家、南美、東南亞、大溪地、同馬達加斯加呢啲地方。到咗廿一世紀，香港嘅廣彩業因為大陸嘅粵廣地區開始識整廣彩而開始冇乜點再搞，但係都仲有啲瓷藝發燒友喺嗰度嘗試緊將呢種工藝搞落去。\n廣式傢俬.\n廣式傢俬（粵拼：gwong2 sik1 gaa1 si1）係嶺南獨有嘅整傢俬風格。佢喺大明時期嗰時發源，係運用咗嶺南嘅本土木材、唐宋時代嘅漢人傢俬、再加啲西歐藝術風而整出嚟嘅一種新風格。佢嘅用料主要係紫檀木、黃花梨、酸枝木、同雞翅木呢類木材，通常每件傢俬都係用一舊大嘅木頭一嘢過鑿出嚟，令到每件廣式傢俬都淨係有一種木，而且好少可會有接駁嘅痕跡。呢種傢俬仲會有啲西方傢俬嘅曲線同埋大面積高浮雕，借咗啲西人嘅巴洛克（Baroque）式同洛可可（Rococo）式花紋，又會有啲好似潮州木雕噉嘅粵式圖案雕刻，同埋鍾意鑲好多啲好似係貝殼、雲石、陶瓷、琺瑯、或者玻璃畫呢類嘅裝飾物上去，形成咗唐西合璧。到咗廿一世紀，廣式傢俬已經做咗嶺南嘅其中一樣特產，其他華人同外國人都會幫襯。\n嶺南畫派.\n嶺南畫派（粵拼：ling5 naam4 waa2 paai3）係喺 19 世紀尾開始有嘅一個畫畫流派。雖然佢歷史唔算係好久遠，但係就好有自己嘅特色。佢係由俾人嗌做「嶺南三傑」嘅高劍父、高奇峰、同陳樹人搞起嘅。呢個流派係建基喺歷史悠久嘅國畫上面，再加埋西人嘅水彩畫風演變出嚟嘅一個風格。呢個風格嘅畫講重留白，而且因為運用咗由西歐引入嚟嘅水彩技術同印象派（Impressionism）思潮，會有一啲好鮮豔嘅顏色同埋用光嘅表達手法，同「蕭條淡薄」嘅國畫起到強烈嘅對比。好似係高劍父畫嘅《東戰場的烈焰》，佢就用咗水彩油嘅鮮紅色嚟代表戰火，再加埋位置上巧妙噉留咗白，令到畫面白色嘅位置似煙又似雲，等睇畫嗰個人有得自由噉去想象幅畫嘅內容。\n高州角雕.\n高州角雕（粵拼：gou1 zau1 gok3 diu1）係嶺南喺 1960 年代開始有嘅工藝品。佢一開頭就好受歡迎，賣到去港澳同日本，甚至乎係包埋英國在內嘅廿九個國家同地區。佢係用各種水牛或者係山羊嘅角做料嚟作雕塑，有啲會將隻角切做細絲或者薄片，整出好多唔同嘅樣。\n演藝.\n既然嶺南地區講嘅話噉獨特又噉有歷史，呢一帶啲人唱嗰啲歌仔自然都會有獨到嘅風格。自從幾個世紀之前開始，嶺南地區已經有咗好多唔同嘅戲曲，好似係大戲、廣東漢劇、同埋採茶戲呀噉。當中大戲個勢最勁，有好多海外嘅粵僑都鍾意聽，有時甚至乎連粵僑以外嘅華僑都聽埋一份。廣東話有自己嘅一套民歌，當中《南海潮》好多人都覺得係嶺南嘅象徵。嶺南演藝仲唔止有呢啲比較古老傳統嘅嘢：由廿世紀中期開始，香港出咗好多用廣東話嚟表達嘅流行歌同戲。呢啲歌甚至連喺西方世界都有人捧場。總體嚟講，嶺南嘅表演藝術可以話係極之豐富多元。\n民歌.\n嶺南嘅民歌都好多樣化。由公元前嘅南越時期嗰陣，啲平民已經喺度作歌唱歌。到咗今日，嶺南地區已經有好多種唔同民歌。淨係講廣東話民歌就已經至少有珠三角嘅鹹水歌、跳禾樓祭祀唱嘅賣雞調、興婚禮嗰陣唱嘅高棠歌、俾湘贛地區影響咗嘅粵北民歌、廣州同東莞嗰帶興嘅粵調（分做粵謳、板眼、南音、木魚歌、同龍舟歌五種）、同埋好多嘅兒歌（好似係好多粵人細個都唱過嘅《小蜜蜂》）。當中嘅賣雞調就有研究民族音樂嘅學者話佢有得追溯到去南越時期：賣雞調傳統係喺祭靈雞嗰陣唱嘅，而呢種祭祀係由古百越人稻作文化嘅拜雀圖騰演變出嚟嘅，所以講得上係文化上嘅活化石。呢啲類型嘅民歌喺嶺南地區都仲有好多粵人唱同周圍廣播。\n一講起廣東話民歌一定會提、人稱「廣東非官方省歌」嘅《南海潮》（粵拼：naam4 hoi2 ciu4）嘅歌詞，用漢字同粵拼寫分別係：\n大戲.\n大戲（粵拼：daai6 hei3），正式啲嗌做「粵劇」，可以話係廣東話傳統演藝嘅代表。佢知名度高到俾人列咗入世界非物質文化遺產名錄。大戲起源最遲係喺 16 世紀頭，但係有好多歷史學家話佢可以追溯到成 13 世紀尾嘅南宋時期：嗰時嘅中原戲曲跟住向南走難嘅漢人一齊落咗嚟，後嚟再受西歐音樂形響咗而變成今日嘅大戲。到咗今日，大戲已經進化咗做一種結合咗唱做念打、音樂、同埋戲服嘅舞台藝術。簡單啲講，大戲嘅技巧包括咗：「唱」－指「唱功」，係講緊個大戲演員要識唔同嘅唱腔，仲要配合自己演緊嗰個角色去揀返個啱嘅唱腔；「做」係指「做功」，要配合自己個角色嚟去表演，好似係手勢、臺步、走位、同抽象表演呢啲功架；「念」係指「念白」，要識得透過好好控制講對白嘅語氣同神情嚟去表達自己演緊嗰個人物；「打」係指「武打」，即係要喺講打交嗰啲橋段嗰陣做舞水袖、揈水髮、玩扇、或者係耍棍呢類大動作。\n配樂.\n喺音樂方面，大戲會用成四廿幾種唔同樂器去搞配樂。呢柞樂器好多都係東方人普遍都會用嘅，好似係古箏或者琵琶呀噉。之但係呢柞樂器有啲都會有地方特色，例如係大戲用嘅梆子有分大中細，而且係空心長方形，叫做「南梆子」，唔似得北方噉用淨係得一種大細嘅實心梆子。自從喺 19 世紀開始，大戲仲開始咗採用啲西人嘅樂器，好似係小提琴噉。\n行當.\n大戲嘅行當（指演員個造型）有三部份：化妝、戲服、同頭飾。大戲演員嘅化妝通常係白底，會畫到對眉長一長仲向上翹嚟表示威嚴，再喺白底上面加第啲色，而加咩嘢色喺舊時嗰陣就睇佢演啲乜嘢人物－紅色代表血性忠勇，黑色代表剛耿忠直，白色代表奸惡陰險呀噉。大戲戲服早期嗰陣係用明朝嘅衫做板嘅，跟住嗰幾百年嘅大清時期俾京劇影響咗，開始用大清嘅衫。除咗呢啲嘢，頭飾亦係大戲演員一個好樣眼嘅特徵，女角會有好多簪、釵、梅花石、耳邊花、鳳冠呢類有傳統女性味嘅做裝飾，而男角嘅頭飾就偏向用嚟表達佢哋嘅職業，好似係太子盔、紥巾、帥盔、駙馬盔呢啲。\n講古.\n講古（粵拼：gong2 gu2）係嶺南民間好興嘅一種民俗活動，係藝人（一般會嗌做「講古佬」）用廣東話對小說或者民間故事進行二次創作同演講嘅一種語言藝術。廣東由 16 世紀（明朝）嗰陣由江蘇嗰頭傳入咗講古佬呢個職業。嗰時有好幾個粵人拜咗吳越講古大師柳敬亭做祖師，開始咗廣東嘅講古藝術。廣東嘅講古佬多數只係靠好簡單嘅道具（例如係扇同醒木），將啲文學作品用平民化得嚟又有韻律性同節奏感嘅語言講出嚟，仲會借鑒一啲傳統戲曲入面嘅技巧等個故仔變得更加精彩。早期嘅廣東講古佬多數只係喺寺廟門口對香客講啲「勸世文」，後嚟會自己搭啲「講古寮」或者係喺街頭開街邊檔講古，再唔係就喺茶樓度講。由廿世紀開始，廣州嗰一帶啲文化公園同文化宮仲開始咗開固定嘅「說書台」，而且電台仲會有說書嘅欄目－除咗請啲講古藝人講之外，仲會請啲出名嘅話劇演員同文藝工作者播講各種嘅故仔。\n幾百年嚟，廣東多咗好大柞民間故事，仲俾人輯錄咗做書。\n廣東音樂.\n廣東音樂（粵拼：gwong2 dung1 jam1 ok6），又叫做「粵樂」，可以話係嶺南音樂入面最出位嘅一種。佢係喺廣州嗰帶發源、主要由粵人帶起嘅一種傳統中樂風格。總體上，廣東音樂音色出咗名清脆明亮、節奏活潑歡樂、以器樂小品為主、大多數樂曲都係一氣呵成。另一樣有粵特色嘅地方係，佢俾大戲嘅音調影響咗，有好多樂曲都係由大戲嘅過場音樂或者係嶺南嘅民歌演變出嚟嘅。直至廿一世紀，廣東音樂入面比較出名嘅樂曲有：\n廣東音樂有一點同其他中樂風格唔同嘅係，廣東音樂出到一批專職嘅作曲家寫歌。喺唐人歷史上，音樂方面嘅職業普遍都低賤一啲，例如琵琶女係妓藉，係一種「賤戶」，搞到多數民系嘅傳統音樂都係舊時曲牌，好少可會有作者署名；相比之下，歐洲人－無論西歐定東歐－喺呢方面好唔同，好似奧地利嘅莫札特同俄羅斯嘅柴可夫斯基都入得到宮廷嘅，音樂職業一啲都唔低賤。廣東音樂呢一點有少少俾歐洲影響到，音樂人嘅地位比較高，有好似嚴老烈、何氏三傑等嘅作曲家出到頭，有得喺啲作品嗰度署名。\n除咗噉，廣東音樂仲有自己嘅一套樂器，好似係粵胡、秦琴、同二弦，又會用色士風呢啲由西方傳入嚟嘅樂器，當中廣東音樂有所謂嘅「三架頭」－高胡、琵琶、同揚琴－係廣東音樂最基本嗰三件樂器。\n流行曲.\n喺廿世紀中期開始，英屬香港喺好多地方都發展得好快，香港人整咗好多戲同電視劇，入面啲歌都係用廣東話嚟唱嘅。但係真係要數專係用廣東話嚟唱歌就要去到 1970 至 80 年代。嗰時香港出咗鄭君綿、鄧寄塵、周聰、陳寶珠、蕭芳芳呢柞歌手。佢哋唱嘅粵語流行曲（粵拼：jyut6 jyu5 lau4 hang4 kuk1）題材好多樣－有講情情塌塌嘅，又有啲講友情嘅。而且呢啲歌全世界都好多人聽，賣到去成個遠東地區－包括咗日本、韓國、臺灣、同東南亞－甚至乎係去到西方世界。英文度仲開始有咗個詞，專係指粵語流行曲嘅－「Canto-pop」，又或者叫做「HK-pop」。呢啲歌令到廣東話做咗普通話以外最多人知嘅唐話。但係由 1990 年代尾開始，HK-pop 喺個市場度開始唔夠 J-pop （日本）同 K-pop （韓國）砌，到咗家陣都仲係未見到乜嘢起色。\n戲.\n港產片（粵拼：gong2 caan2 pin3）即係香港人做導演拍嘅戲。呢柞戲多數都係用廣東話嘅，但係都有啲國語片。香港喺廿世紀初頭已經有喺度整啲默片，但係嗰時啲港產片質素唔高，好少可話賣到去外國。要去到成廿世紀中後期，香港出咗李小龍、許冠傑、同周星馳呢柞出名嘅演員港產片先至正式上到去國際舞台。嗰時港產片連西方都有人睇，但係佢個勢同粵語流行曲一樣：由 1990 年代尾開始，港產片喺國際市場度嘅競爭力開始下滑，而家仲未有回升嘅跡象。\n文學.\n嶺南地區有自己一套文學風格。好似係詩噉，詩呢家嘢好講語言嘅音韻。嶺南有噉多獨特嘅話，就當然會有自己一套詩詞。而廣東話喺詩詞方面嘅歷史好悠久，佢係唐宋嘅中古漢語嘅變種，有成千年歷史，有好多大唐同大宋時期嘅詩詞都係要用廣東話嚟讀先至會好聽。而嶺南東部地區好多人用嘅客家話同潮州話度都仲見到好多上古漢語－仲古老過中古漢語嘅唐話－嘅影。總括講句，嶺南地區嘅文學文化可以話係源遠流長。\n粵詩.\n唐詩同宋詞公認咗係古華夏史上最出色嘅詩詞作品之一。而今日嘅嶺南就保留咗一種好啱用嚟讀唐詩宋詞嘅話－廣東話。現代廣東話係現存噉多種唐話入面其中一種最近中古漢語嘅，讀起中古時代嘅唐詩宋詞上嚟好多都好押韻，保留到好多喺中古漢語入面成日都聽到嘅入聲－即係用 p 、 m 、 k 做尾嘅音。\n唔單止係噉，嶺南嘅人喺超過一千年前開始已經喺度作詩作詞。大唐其中一個最有料到嘅大詩人張九齡（678-740 年）就係嶺南出身嘅－佢喺韶州曲江（今日嘅廣東韶關）出世。張九齡係嗰時嘅廣州都督個仔。據講佢好細個嗰陣已經好醒目，後尾仲坐埋宰相個位。佢一世人寫咗好多詩，當中佢嗰十二首《感遇》，俾人列咗喺《唐詩三百首》嘅開頭。繼張九齡之後，後嚟嶺南喺 9 世紀嘅唐朝尾又出咗個朵冇張九齡噉大，但係都叫有啲名氣嘅邵謁同陳陶。當中邵謁出咗名寫起詩上嚟唔用花巧修辭，好樸素。好似係佢寫嘅《歲豐》：\n自從嗰時開始，粵人就一路都有寫詩詞，出咗唔少有影響力嘅詩人，而且仲有咗嗰名叫嶺南詩派（粵拼：ling5 naam4 si1 paai3）。\n嶺南三家.\n嚟到摩登時代，嶺南喺 17 世紀嘅時候出咗現實主義嘅嶺南三家（粵拼：ling5 naam4 saam1 gaa1）－屈大均、陳恭尹、同梁佩蘭呢三個詩人。佢哋好多時都係寫詩去歌頌反抗滿清嘅明朝將領或者係描繪當時嘅平民俾清政府壓榨得有幾慘。好似係屈大均喺廿八歲北上去旅行嗰陣有感而發寫嘅《魯連台》，就會令讀嗰個人覺得個景有啲悽涼：\n口語粵詩.\n嶺南詩派出咗名革新。除咗呢啲古雅啲嘅作品，再近期啲嘅嶺南詩人仲好夠膽去搞新諗頭－喺 19 世紀，嶺南開始有詩人用口語化嘅廣東話嚟去寫詩。當中最有代表性嘅應該要數廣東惠陽出身嘅廖恩燾（1863-1954 年）。佢嘅作品《嬉笑集》裏面嘅詩就好明顯睇得出係用咗口語化嘅廣東話，一啲都唔會俾人有文鄒鄒嘅感覺。好似係佢寫嘅《秦始皇》就好通俗大眾：\n粵謳.\n粵謳（粵拼：jyut6 au1），又叫「越謳」或者「解心」，係一種好重要嘅廣東話民歌，亦係廣東文學嘅一種詩體，曾經係成個唐人民歌界嘅奇葩，亦都有好豐富嘅文學性。粵謳嘅歌曲用咗近似廣東話白話嘅語言嚟去描述貼近人民日常生活嘅嘢，多數會寫男女之間嘅感情，又有寫妓女嘅可憐身世同感情波折，有啲甚至仲夠膽諷刺當時嘅官府，俾人話佢好代表粵人嘅民系性格－創新、大衆、遠儒、實用。招子庸嗰兩首《解心事》係粵謳當中比較有代表性嘅：\n（一） 「心各有事，總要解脫為先。心事唔安，解得就了然。苦海茫茫多數是命蹇，但向苦中尋樂便是神仙。若係愁苦到不堪，真係惡算，總好過官門地獄更仲哀憐。退一步海闊天空就唔使自怨，心能自解，真正係樂境無邊。若係解到唔解得通就講過陰隙過便。唉，凡事檢點，積善心唔險，你睇遠報在嚟生，近報在目前。」\n（二） 「心事惡解，都要解到佢分明。解字看得圓通，萬事都盡輕。心事千條就有一千樣病症。總係心中煩極講不得過人聽。大抵痴字入得症深都係情字染病。唔除痴字就係妙藥都唔靈。花柳場中最易迷卻本性，溫柔鄉裡總要自出奇兵。悟破色空方正是樂培，長迷花柳就會墜落愁城。唉，須要自醒，世間無定是楊花性，總係邊一便風嚟就向一便有情。」\n最傳統嘅粵謳寫嘅題材主要係啲青樓妓院、兒女私情等等，傳統粵謳係民歌同文人創作嘅合體，所以白話得嚟，又有啲文人情趣。清末時產生新粵謳，因爲晚清國家局勢嘅大變，代表到呢個轉變嘅關鍵作品係《顛地鬼》兩首，自此粵謳眼界走出妓院，開始關心時事時局。原本傳統粵謳因爲文人化，而多少脫離民間，新粵謳因爲關注時事、關心民生心聲，又再一次回歸民間。\n代表新舊粵謳嘅，可以從「解心」呢個詞嘅釋義睇到。舊粵謳嘅解心，意思係解脫心事、安放人情，新粵謳嘅解心，意思係話解說心思，「解下作者究竟想講咩時事」。舊粵謳嘅代表詩人係招子庸，而新粵謳嘅代表作者係廖恩燾。\n喺廿世紀初，粵謳入面有啲仲出名到西人都有興趣，俾人譯咗做英文，而澳門又整咗個葡文版。\n竹枝詞.\n竹枝詞係用七言絕句嘅形式嘅一種文學寫作。據清朝王士禎同學生劉大勤嘅對答，竹枝詞係愛嚟專歌詠風土，內容偏向瑣碎同詼諧，一般要求有啲風趣，係同絕句完全唔同嘅。而最先開始用竹枝詞嚟描述嶺南風情嘅，係唐朝詩人皇甫松同宋朝楊萬里等文人。嶺南竹枝詞喺元朝、明朝嗰陣就叫「竹枝詞」，後嚟夾埋地名以顯地方特色。廣州地區嘅竹枝詞，除咗叫「嶺南竹枝詞」，仲有「廣州竹枝詞」、「珠江竹枝詞」、「羊城竹枝詞」、「南海竹枝詞」、同「番禺竹枝詞」等。喺清朝中葉後，竹枝詞採用得更廣泛，類別亦愈分愈細，有專詠一地、一事、一物嘅竹枝詞，例如專詠西關八座橋嘅「西關八橋竹枝詞」、專詠荔枝嘅「嶺南荔枝詞」、「羊城七夕竹枝詞」、專詠賣花買花嘅「花田竹枝詞」、「花渡頭竹枝詞」、「廣州撈蜆竹枝詞」、同專詠娼妓嘅「羊城青樓竹枝詞」。而入粵嘅王士禎、杭世駿、李調元、阮元、同彭玉麟等高官大吏，都有寫低唔少以嶺南風物為題嘅竹枝詞，推動咗竹枝詞嘅創作。\n飲食文化.\n飲飲食食係人生存落去一定要做嘅嘢，所以佢係一種包含嗮科技、自然、同人文嘅文化遺產。嶺南唔單止有獨特嘅地理環境，而且仲成日同外界嘅人做嘢，會發展咗自己一套嘅飲食文化一啲都唔出奇。嶺南地區背住座山，對住個海，有成 3368 公里長嘅海岸線，天氣又暖又濕立立，成日都出太陽－無論係捉魚定係種菜都會好好收成。噉好天然條件，嶺南嘅人就有得用好多唔同嘅食材嚟煮嘢食，好似係屈大均（17 世紀）嘅《廣東新語》就有噉講：「天下所有食貨，粵東幾盡有之，粵東所有之食貨，天下未必盡也。」呢啲文化仲有得追溯到去好耐之前嘅南越時期：喺超過一千年前，自從喺南越國冧咗之後，有唔少漢人都會去嶺南地區做官或者長住，佢哋唔止將嗰時嘅中原飲食文化帶咗去嶺南，寫嘢嗰陣仲會跟手提吓嶺南嘅本土飲食風俗。好似係響 9 世紀幫唐昭宗做司馬嘅劉恂噉，佢喺嶺南度做咗一輪嘢，寫咗《嶺表錄異》嚟記錄嗰一帶嘅風土人情。呢本嘢入面有講到當地人嘅飲食習慣，提咗佢哋鍾意食「蠔蠣」同「水牛肉」呀噉。\n廣東菜.\n廣東菜（粵拼：gwong2 dung1 coi3），正式啲嗌做「粵菜」，係指廣東同港澳一帶嘅粵人獨有嘅傳統餸菜同埋煮餸方法。廣東菜有幾個特別嘅地方。首先，佢喺用料方面好開放，雖然佢話就話主要係用豬肉、牛肉、禽肉、同水產，但係查實佢無論係魚蝦蟹定係各種飛禽走獸（甚至乎係昆蟲）都有機會用－幾乎乜都可以攞嚟煮餸。所以粵人嘅飲色文化入面仲有咗「野味」呢個詞語，專係用嚟形容一啲另類啲嘅食材，好似係蛇、老鼠、狸貓呀噉。喺口味方面，廣東菜嘅口味主要係「清鮮嫩爽」，除咗「甜酸苦辣鹹」之外仲會講求「鮮」。調味嗰陣睇仲配合食材原本嘅味嚟煮，唔鍾意太辣嘅嘢，亦都偏好落少啲香料－呢幾樣嘢令到佢同四川菜形成到好強烈嘅對比。廣東菜入面嘅餸菜多數都淨係會落少少薑、蔥、糖、鹽、豉油、米酒、澱粉、油、八角、或者肉豆蔻嚟去調味，間唔中或者會加啲五香粉同白胡椒粉，淨係煮內臟嗰陣會係噉咦落重啲蒜頭呢類香料。佢哋為咗保留食材原本嘅味道，好興用清蒸。所以廣東菜啲味一般都唔會好濃。喺烹調方面，廣東菜有成廿一種烹調方法噉多，除咗頭先提咗嘅清蒸，廣東菜仲好叻用炒、煎、焗、燜、炸、煲、炖、同扣呢啲方法。佢哋煮嘢好講究火侯、鑊氣、同埋「即炒即食」，會要求整出嚟嘅餸菜有齊「色香味形」。\n飲茶文化.\n粵人出嗮名鍾意飲茶（粵拼：jam2 caa4）。喺嶺南地區，飲茶係一種飲食文化，但同時亦都係一種民俗文化：粵式茶樓唔單止有自己一套嘅飲食風格，飲茶同時仲係粵人嘅一種傳統禮節。粵人喺有客人嚟探自己嗰陣，好多時候第一樣要做嘅就係「奉上一杯靚茶」，而「請飲茶」基本上就係佢哋表示熱情嘅方式。粵人嘅飲茶文化仲有一柞專屬嘅詞語，好似係「搭檯」、「茶友」呀噉－已經係一種次文化。\n傳統嚟講，粵人無論朝頭早、晏晝、定係夜晚都可以去飲茶。飲早茶通常係老人家多，佢哋好多時喺朝早五點零六點晨運完之後就會成班茶友一齊去茶樓度搵張檯坐埋一圍，一路飲茶一路食點心一路傾閒偈。稍為晏少少嘅九點幾時段，有唔少後生仔後生女就會陪自己嘅阿爺阿嫲飲茶。下午茶嗰陣啲嘢食同做法同早茶差唔多，但係就比較多係成家人一齊飲。而夜晚嗰陣嘅茶樓通常會有雅座同包廂－好多時就會有啲大型啲嘅聚會，呢個時候啲人嗌嘅嘢食亦都會偏向豪華啲。但係無論係邊種飲茶，開頭嗰陣要做嘅嘢都係「開茶」－搵張檯坐低，揀自己想飲啲乜嘢茶，再叫個伙記「沖茶」，茶嚟咗之後就會嗌點心，成班人仲會一路飲飲食食一路傾閒偈，最後食完就埋單。\n點心.\n點心（粵拼：dim2 sam1）係粵人飲茶嗰陣一定會有嘅嘢食。「點心」呢個詞語最早喺 11 世紀出現。《唐書》入面就有噉樣講：「唐鄭為江淮留侯，家人備夫人晨僎，夫人謂其第曰：治妝未畢，我未及餐，爾且可點心。」呢句嘢嘅意思係話一家人準備食早餐，仲未開飯，女主人同佢細佬講話佢仲未梳好妝，叫佢等一陣，食住啲小食醫肚先。而點心呢類嘅食物歷史好悠久，早喺公元前 500 年中原地區已經有記載民間有啲類似嘅小食，後嚟再傳咗去嶺南同慢慢噉演變做今日嘅點心。粵式點心好多時係用蒸籠嚟上嘅。佢哋有好多種，可以細分做蒸點、炸點、包、腸粉呀噉。點心係粵式飲食文化不可或缺嘅一個組成部份－廣東同香港呢啲地方都有廚藝學校會開班專係訓練點心師傅。\n涼茶.\n涼茶（粵拼：loeng4 caa4）係嶺南獨有嘅一種嘢飲。嶺南地區又熱又濕，而且粵人又鍾意食埋嗮啲煎炸嘢，搞到佢哋成日都話噉易就熱氣。於是民間興起咗用啲藥性寒涼又消暑嘅草藥煲水，然後再攤凍嚟飲－呢啲清涼又有補身效用嘅嘢飲就係涼茶。涼茶有好多唔同款，比較多人識嘅有廿四味、五花茶、雪梨茶、感冒茶、同埋火麻仁呀噉。佢哋喺嶺南地區好有人氣。廣州同埋港澳地方都開咗好多專係賣涼茶嘅涼茶舖，無論大人定係細路都有人幫襯。呢三個地方嘅政府甚至仲喺 2006 年成功噉爭取令到中國國務院將涼茶列做國家級非物質文化遺產。\n糖水.\n糖水（粵拼：tong4 seoi2）係嶺南飲食嘅其中一個特色，泛指一啲液態嘅粵式甜品。糖水嘅歷史源頭而家已經查唔到，但係廣州嗰一帶似乎係喺仲未漢化嗰陣已經有啲類似糖水嘅嘢，而 10 至 13 世紀嘅南宋時期亦都有文獻提過佢哋嘅市集有賣一啲叫做「涼水」嘅甜味嘢飲。同北方地帶嘅甜湯比起上嚟，糖水一般都會杰啲，所以粵人通常都會講「食糖水」而唔係「飲糖水」。喺嶺南地區，糖水有好多款，通常係用嚟喺晚餐做飯後甜品或者做消夜。佢哋熱食或者凍食都得，而且粵人食糖水仲會睇時令：夏天會食綠豆沙清熱，而冬天會食芝麻糊。喺嶺南地區，除咗用嚟食，糖水仲有喺傳統習俗入面擔當一啲角色：廣東人喺結婚新郎新婚拜完天地之後就會坐喺床邊，等主婚人請好命婆將親友送嚟房度嘅紅綠筷子撒向帳前帳頂度，跟手個好命婆就會捧住蓮子羹餵新郎新婚食，有「連生貴子」噉嘅意思。\n酒文化.\n嶺南嘅酒文化好耐歷史。考古學家發現喺新石器時代嗰陣，嶺南地區嘅人已經有整生果酒，而南越國嘅遺物當中亦都搵到有用嚟裝酒嘅容器。後嚟喺 11 世紀嘅宋朝時期，出咗名鍾意飲酒嘅文人蘇東坡俾人貶咗去嶺南之後冇幾耐就寫咗嶺南第一本講釀酒嘅書－《東坡酒經》。喺 15 世紀嘅大明統治之下，嶺南嘅釀酒業開始全面噉發展，開咗好多酒行會館，好似係佛山酒行會館就出咗名因為水質好、米料夠所以出到好酒。到咗今日，嶺南已經出緊好多唔同嘅酒。嶺南米酒係嶺南嘅一種名產；廣東十大名酒亦都好有人氣，尤其係當中嘅玉冰燒個勢特別勁。而傳統上，嶺南喺婚禮同埋佛山嘅秋色祭亦都會用到嶺南釀嘅酒。\n喺 2014 年，佛山開咗間嶺南酒文化博物館嚟介紹嶺南嘅酒文化。\n功夫.\n嶺南嘅人由中世紀後半橛開始就有創作好多打交技巧，但係嗰陣時啲門派好亂，分得唔清唔楚，要去到 18 至 19 世紀先至有清析嘅門派可言。嗰時嘅大清政府管唔掂個國家，搞到好似廣東廣西呢啲邊界地方好多賊仔同海盜喺度搞搞震。於是粵人為咗保護自己同埋屋企人，就開始興學打交。呢個潮流令到嶺南嗰頭開咗成柞功夫館，而且粵人仲順手執咗吓佢哋啲打交技巧，將佢哋已經識嘅技術整理分類好－兩廣嘅南拳門派（指長江以南地區嘅功夫流派）就成咗形。嗰陣時粵人仲出咗好多好似廣東十虎呢類嘅傳奇性嘅高手同英雄，當中以黃飛鴻最出位，好多港產片同電視劇都有拍佢嘅事跡。\n總體嚟講，嶺南嘅功夫派別主要特色係講究啲橋（指上身）法要多變同埋個馬（指下身）要扎得又穩又闊，會用大嗌嚟助威，好少可會跳躍或者起腳，冇乜華麗嘅大動作，講究實用－有務實嘅嶺南特色。到咗今日，嶺南嘅功夫流派有：\n哲學思想.\n嶺南甚至仲有自己嘅一套儒學流派。由 11 世紀開始，宋明理學就越嚟越多人研究，好快就連日本、韓國、同埋越南嘅儒學者都搞埋一份。喺 12 世紀嗰陣，崔與之（號「菊坡」）創立咗菊坡學派，令到嶺南開始有咗屬於自己嘅一套儒學思想體系。打後嗰幾百年，嶺南嘅哲學就一路有發展，出咗一班幾有料到嘅思想家。\n嶺南學派.\n嶺南學派（粵拼：ling5 naam4 hok6 paai3）可以講得上係嶺南哲學入面最有代表性嘅一個流派。佢係一班嶺南出身嘅文人喺 15 世紀嗰陣開嘅一個宋明理學流派，佢嘅代表人物係廣東新會出身嘅哲學家陳獻章（外號叫「白沙先生」）。佢寫嘅哲學文家陣好詳細噉樣收錄咗喺《陳獻章集》入面。喺呢啲文入面，陳獻章表達咗佢嘅思想，佢主要係主張「自得」同「以心為主」。總體嚟講，呢個學派係借咗儒家嘅人本精神，但係又會好似道教噉樣睇仲講人同自然之間嘅關係，甚至可以話係有啲俾西人嗰種睇重問問題嘅諗嘢方式影響咗。\n六祖慧能.\n嶺南喺佛學上都有啲成就。中國南禪嘅出名祖師六祖慧能就係出身喺廣東呢一帶嘅，而《六祖壇經》係中國第一部列入佛教正典嘅著作。今日唐人嘅禪宗係以廣東發源嗰派南禪為主，而另外發展嘅北禪相比之下影響力就冇噉強。\n傳統節慶.\n粵人有好多傳統節慶。當中有啲係其他東方人都會慶祝嘅，例如係盂蘭節噉，就連日本人同好多東南亞族群都會慶祝。但係粵人好多時會有一啲獨有嘅習俗：好似係過年嗰陣行花市呢家嘢喺粵人以外嘅唐人族群好少見。粵人又會特別睇仲某啲節日，好似係佛誕噉：因為傳統粵人都係信佛多，所以佛誕會大搞，但係反而唔會點樣理孔聖誕。總括嚟講嘅話，嶺南嘅傳統節慶有：\n宗教信仰.\n同其他東北亞族群好似嘅係，粵人傳統嚟講乜都會拜：佛教（主力係大乘佛教）、道教、好多派嘅基督教、回教、同埋好多自然崇拜喺呢一頭都有唔少嘅信徒。以一個東方地區嚟講，嶺南特別多經海路由西面傳入嚟嘅宗教－佛教、唔同派嘅基督教、同埋回教；噉亦都係反映咗粵人傳統上特別多同外面嘅世界交流。\n大乘佛教.\n比起拜孔孟，粵人多數都係鍾意拜佛或者拜觀音多啲。呢樣嘢係沿襲咗大唐嘅文化－唐係中國史上最睇仲佛教嘅朝代。唐三藏去印度學完佛之後返咗去大唐，將佢學到嘅嘢周圍教俾嗰時嘅漢人，啲漢人加咗啲自己嘅嘢落去，做出咗有漢文化風格嘅大乘佛教。大乘派嘅佛廟喺嶺南地區周圍都係，而且佛誕同埋觀音誕呢啲都係屬於喺粵文化入面都幾仲大嘅節日。\n喺北宋嗰陣盛極一時嘅禪宗佛教流派雲門宗就係喺韶州雲門山（今日嘅廣東乳源）發源嘅。\n道教.\n喺嶺南嘅主要宗教入面，得道教係經陸路由北面嘅中原地區傳入嚟嘅。道教思想喺度有唔少影響力，好似係拜城隍、拜土地公、拜華光大帝、或者係風水文化呀噉，都係由道教嗰度搞出嚟嘅。喺呢方面，嶺南都有啲自己嘅風格，會拜一啲有本土特色嘅神：黃大仙多數係粵人先會拜嘅；而且粵人仲好興去拜啲好似南海神洪聖同媽祖呢一類嘅海神－同內陸地區唔同，反映咗粵人傳統興經海路搞生意嘅文化。\n遠儒文化.\n嶺南文化俾學者話佢有遠儒文化嘅特徵。呢點可能同嶺南傳統係中原帝國邊界地區同埋大唐嘅影響有關（大唐係重佛多過重儒嘅）：雖然儒學喺嶺南都有些少影響力，但係孔廟喺區內依然係少見過佛廟同道觀好多。\n其他教.\n除咗大乘佛教同埋道教呢類有東方色彩啲嘅教之外，基督教同埋回教喺嶺南都有一定數量嘅追隨者。喺 15 到 16 世紀嗰陣，嶺南係大明嘅主要對外港口，有唔少西歐嘅商人會喺呢一頭設置自己嘅基地，噉西歐嘅基督教教派（即係天主教同新教，但仲有其他細啲嘅教派）會跟手傳埋入嚟一啲都唔奇。而喺再早啲嘅時期，嚟自阿拉伯同波斯嘅商人都有喺嶺南一帶度搞生意，佢哋嘅回教自然跟住佢哋一齊入埋嚟。\n其他民俗.\n粵商.\n粵商（粵拼：jyut6 soeng1）係指一啲由粵人組成嘅商幫。響歷史上近呢二千年嚟，嶺南（尤其是係廣州嗰頭）喺好幾個朝代都係做中原皇朝嘅對外港口，令到粵人有咗一種好強嘅商業文化，出咗好似廣州十三行呢類出名嘅商幫，而且仲有一套自己嘅行商之道：粵商出咗名會當關公係財神噉嚟拜，喺行商手法上會講實用，做生意嗰陣會避開政治嘢，注仲結果同實利多過虛名，低調唔鍾意出風頭，硬係驚俾人打劫所以會講「財不可以露眼」，而且知足又自強。到咗今日，粵人仲係傳承緊粵商文化，好似係廣州、香港、佛山、同深圳呢啲嶺南主要城市都係大商埠，會搞好多金融同工業生意：好似係香港噉，直到 2016 年，香港嘅全球金融中心指數（Global Financial Centres Index，簡稱 GFCI）去到成 748 －係全世界第四，只係低過倫敦同紐約市少少。\n象徵物.\n木棉花.\n木棉花（粵拼：muk6 min4 faa1）好多時都俾人覺得係最代表到嶺南嘅花。嶺南嘅木棉文化有得追溯到去南越時期：據講公元前 200 年嗰時，南越國嘅國王趙陀曾經送咗樖木棉樹俾統治緊中原嘅漢皇朝嚟表示敬意－即係話喺嗰時嶺南嘅人已經有用緊木棉嚟代表自己鄉下。到咗今日，木棉已經係粵文化入面好重要嘅象徵物，成日都喺粵人作嘅詩歌或者散文度出現，好似係《南海潮》呢首民歌就用咗「紅棉」嚟代表粵文化。亦都有粵人攞木棉樹嚟同英雄比較，話佢樹幹又大又粗，又成日生得高過嗮周圍啲樹，仲就噉幫佢改咗個花名叫「英雄樹」。\n木棉家陣已經做咗嶺南文化大城廣州嘅市花。\n喺西化嘅香港，木棉文化都有啲影響力。好出名嘅粵語流行歌手羅文有作咗首叫《紅棉》嘅歌，專係講木棉嘅。除咗噉，喺香港公園嘅紅棉路婚姻註冊處係香港人嘅結婚熱門地點。\n洋紫荊.\n洋紫荊（粵拼：joeng4 zi2 ging1）可以話係香港嘅象徵。佢喺 1880 年嗰陣俾一個神父發現，後嚟喺 1908 年俾學界判定係新嘅品種，喺 1965 年正式做埋香港嘅市花。而喺 1997 年主權移交之後，洋紫荊圖案仲出現咗喺香港嘅特區區旗嗰度。始終香港係出咗好大柞好似係戲、電視劇、同流行歌呢類嘅文化產物嚟宣傳粵文化，令到香港俾好多粵人覺得佢係現代粵文化嘅代表。因為噉，洋紫荊有時會俾人覺得同粵文化好有關係，例如係《南海潮》呢首歌度都有提咗「紫荊」嚟去代表粵人同埋粵文化。\n香港嘅金紫荊廣場有座好大嘅金色洋紫荊雕像，係香港嘅地標之一。\n三板.\n三板（粵拼：saam1 ban2），又叫做「舢板」，係南中國海沿岸度成日都會見到嘅一種木造嘅平底艇仔。呢種艇仔粵人、福佬人、越南人、同埋好多東南亞民族都會用。佢哋通常係三米半到四米左右，好多時會加個篷，仲住得人。好多漁民會住喺三板度方便佢哋做嘢，令到好似係廣州同香港呢啲嶺南嘅沿海城市成日都會有一大柞三板泊嗮喺個港口度，係好有本地特色嘅景象。三板喺粵人作嘅歌或者拍嘅戲度耐唔耐就會蒲頭，令到好多人覺得佢係嶺南文化嘅象徵物之一。\n《南海潮》呢首民歌入面都有提咗「舢板」。"}
