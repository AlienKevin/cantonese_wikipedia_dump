{"id": "6440", "revid": "1623362", "url": "https://zh-yue.wikipedia.org/wiki?curid=6440", "title": "S.H.E", "text": "S.H.E 係一個台灣女子流行曲組合，由 Selina（任家萱）、Hebe（田馥甄）、Ella（陳嘉樺）三個女仔組成。組合個名係由佢哋三個英文名字頭組成：S 就代表 Selina， H 代表 Hebe， 同埋 E 代表 Ella。\n2000年，呢三個女仔去參加咗由華研國際音樂同中國電視公司合辦嘅《電視大國民 — 宇宙2000實力美少女選拔》唱歌比賽。結果就係 Selina 贏咗，獎品就係同華研唱片簽約。最後，唱片公司都簽埋 Hebe 同 Ella，組成咗 S.H.E.。"}
{"id": "6441", "revid": "166804", "url": "https://zh-yue.wikipedia.org/wiki?curid=6441", "title": "德國殖民地", "text": "德意志帝國殖民地由荷亨佐倫王朝嘅德意志帝國喺19世紀後期建立。德國統一之前，一啲德意志政權都曾經短暫建立過殖民地。\n歷史.\n16世紀，奧格斯堡嘅銀行世家安東·韋爾瑟（Anton Welser）同埋巴爾托洛梅斯·韋爾瑟（Bartholomeus Welser）（韋爾瑟家族）就嘗試喺今日委內瑞拉嘅地方建立殖民地。1528至1556年，德意志人喺委內瑞拉領土有一啲特權（睇德意志開拓美洲）。1685年10月5號，布蘭登堡（後成為普魯士王國）得到而家毛里塔尼亞海岸上嘅阿爾金島（Arguin Island），重喺1701年成為普魯士嘅殖民地，但係喺1721年3月7號俾法國搶咗。\n17世紀，一啲德意志邦國都短暫擁有過殖民地。布蘭登堡嘅布蘭登堡-非洲公司 (Branderburgisch-Africanische Kompagnie) 得到阿爾金島、普魯士黃金海岸（後來併入荷蘭黃金海岸，喺而家迦納）同埋聖湯瑪斯島（Saint Thomas；今屬美屬處女群島）。波羅的海德意志人領導嘅庫爾蘭（Courland）公國亦都喺多巴哥島同聖安德魯島（今日甘比亞詹姆斯島）建立殖民地。然而，所有德意志邦國都未能同西歐嘅海洋強國競爭。同樣地，哈布斯堡王朝當時統治神聖羅馬帝國嘅奧地利省份——只有佢喺南尼德蘭經營嘅Ostender-Kompanie 喺印度短暫擁有科羅曼德爾海岸（Coromandel Coast）同安達曼-尼科巴群島（1719-1732年），後來因法國反對而放棄領地。\n德國只係喺1871年由大陸國家普魯士王國統一，故此佢比西方國家更遲走上帝國主義、爭奪殖民地嘅道路 （所謂「太陽下的位置」）。1870年前，德意志邦國保持獨立政治體制同目標；而德國統一前後嘅外交政策，包括奧托·馮·俾斯麥嘅政策，都集中喺解決「德國問題」，純粹追求德國喺歐洲嘅利益。另外，德意志人嘅海外貿易其實源遠流長，早喺漢莎同盟時期開始；德意志人都有移民傳統：東至俄羅斯同羅馬尼亞；西至北美洲；德意志北部嘅商人同傳教士，都有興趣到海外發展事業。\n19世紀末，好多德國人都認為，爭取殖民地可以顯示國力，又夢想建立公海艦隊——呢個夢最終願望成真，並令英國感到受威脅。\n由於德國太遲加入爭取殖民地嘅行列，佢面對嘅世界，大部分地區都已經俾其他歐洲強國瓜分；喺一啲地區，甚至已經開始去殖民化，例如美洲諸國。美國革命、法國大革命同拿破崙戰爭都加速美洲國家獨立。\n1904年，德屬西南非洲（今日納米比亞）嘅赫雷羅人（Herero）起義，俾德軍打敗。德軍其後發動種族滅絕，殺咗幾萬名當地嘅赫雷羅人同納馬人（Nama；舊稱Namaqua）。\n一戰期間（1914-1918年），同盟國解散德國嘅殖民帝國，並重新分配領土，依據包括戰後簽署嘅凡爾賽條約。\n根據巴黎和會定下嘅條約，日本得到加羅林群島同馬里亞納群島；法國得到多哥同喀麥隆；比利時得到部分德屬東非；而英國就得到德屬新畿內亞、納米比亞、部分德屬東非同薩摩亞。英國得到嘅領土，好多都併入英聯邦成員嘅領地，並成為佢哋獨立後嘅領土。\n德國殖民地.\n德國正式擁有過主權嘅地方包括（斜體係德文名）：\n德國亦都喺中國擁有土地利益："}
{"id": "6468", "revid": "157", "url": "https://zh-yue.wikipedia.org/wiki?curid=6468", "title": "S.h.e", "text": ""}
{"id": "6469", "revid": "164985", "url": "https://zh-yue.wikipedia.org/wiki?curid=6469", "title": "武田信玄", "text": "武田信玄（、大永元年十一月初三—元龜4年四月十二、拚音：、羅馬字：Takeda Shingen）係日本戰國時代甲斐國嘅大名。佢阿爸係武田信虎，阿媽係大井信達嘅女大井之方。佢細個嗰陣嘅名係太郎，元服之後改名為晴信，後來改名為信玄。由於佢無論喺軍事或政治上都有出色嘅判斷，後世稱佢為甲斐之虎。\n少年時期.\n佢係甲斐國出世，幼名太郎，當佢進行元服後，改名為晴信，不過佢嘅阿爸信虎唔重視佢，佢比較睇實信玄的細路武田信繁，激發佢對父親嘅不滿。終於喺1541年佢終於同家老板垣信方同埋甘利虎泰推翻阿爸，信虎被迫出走到駿河國嘅今川家，佢要係嗰度過啲隱居嘅生活。據講嘅理由係佢實行暴政，受唔到人民歡迎。\n信濃攻略.\n喺將信虎趕出甲州後，後玄開始調整佢嘅軍事計劃，佢率先利用高遠賴繼，迫佢叛變，然後聯手將諏訪氏消滅，其後將附近嘅小勢力相繼消滅，不過喺面對猛將村上義清下，曾令信玄輸過兩次，令信玄損失不少大將，好在真田幸隆決意幫信玄之下，利用計仔奪得砥石城，取得優勢。終於1553年迫到義清放棄葛尾城，以後要靠長尾景虎嘅力量反抗信玄。\n川中島合戰.\n自從村上義清向長尾景虎（後來嘅上杉謙信）要求幫手，根據甲陽軍鑑記載，長尾（上杉）同武田軍在川中島交過五次手，當中以第四次川中島之戰最為出名，兩軍總大將喺呢場戰爭見過面，而且仲短兵相接，但自從上杉軍喺第五次川中島之戰後，由於要應付內亂，所以冇再入侵武田的領地。\n信玄嘅晚年.\n信玄改攻上野國嘅箕輪城，之後守將長野業正曾六次打低信玄嘅軍隊。不過1561年業正死咗，由佢個仔長野業盛繼承，1566年終於攻陷箕輪城。其後信玄因應今川氏真嘅支援，到達駿府城，但係因為德川同北條聯軍軍力龐大，最終令信玄撤退。冇耐，武田、今川同北條三國之間同盟瓦解，令到信玄有理由進攻駿府，先搞掂今川氏真後，再同時對北條進攻，軍隊曾經一度包圍小田原城，不過信玄取消包圍，喺三増峠大勝北條軍，不過佢察覺德川家康有意東征，喺攻略北條唔成後，加上喺北條氏康死後，決意與北條同盟，決定向西進攻，佢嘅目的係上洛，加上佢同足利義昭等勢力形成咗信長包圍網，而且義昭不斷催促下，決定派遣大量兵馬出征，1572年12月，喺三方原大敗德川軍，史稱三方原之戰，但係佢喺第二年因為病發嘅關係，軍部向西返回，最終佢喺信濃國伊那郡國館途中病死，死因係肺癆。死後由勝賴繼承家督。"}
{"id": "6470", "revid": "75937", "url": "https://zh-yue.wikipedia.org/wiki?curid=6470", "title": "斯洛伐克", "text": "斯洛伐克（\"Slovensko\"），官名斯洛伐克共和國（\"Slovenská republika\"），係中歐一內陸國，西北面係捷克，北面係波蘭，東面係烏克蘭，南面係匈牙利，西南面係奧地利。由2004年3月29號起正式成為北大西洋公約組織成員國，2004年5月1號起成為歐洲聯盟成員國。\n史.\n最初喺斯洛伐克定居嘅係凱爾特人，前5世紀開始佢哋被屬於日耳曼人嘅部落排擠。從1世紀到5世紀係羅馬人同日耳曼人嘅邊界，發生好多次邊界戰爭。500年左右斯拉夫人嘅祖先嚟到呢度。7世紀中斯洛伐克係薩莫王國嘅中心。8世紀出現咗尼特拉公國，833年成為大摩拉維亞嘅中心。11世紀成為匈牙利王國一部份，1526年跟匈牙利由奧地利君主管轄，因此1867年成為奧匈帝國一部份。16世紀同17世紀當鄂圖曼帝國佔領東南歐大部份地區嘅時候，匈牙利王國嘅實際組成部份只有而家嘅斯洛伐克。\n第一次世界大戰之後，奧匈帝國崩潰，1918年斯洛伐克同捷克一齊組成捷克斯洛伐克，佢亦包括而家嘅匈牙利，呢啲地區嘅主要居民係匈牙利人，而家匈牙利境內都有部分講斯洛伐克語嘅地區。第二次世界大戰期間（1938年-1945年），斯洛伐克曾經獲得「獨立」（實際上係當時被納粹德國控制住嘅一個衛星國）。戰後又重新同捷克合併，並且成為一個社會主義國家。由1969年開始，斯洛伐克成為捷克斯洛伐克社會主義共和國嘅一個聯盟共和國之一。1989年，捷克斯洛伐克嘅政局開始發生變化，捷克共產黨失去執政地位，之後，斯洛伐克嘅分離日益明顯，喺1992年，透過全民公決，捷克同斯洛伐克宣佈解體，1993年1月1號斯洛伐克宣佈成為一個獨立嘅國家。\n2003年5月17至18號斯洛伐克舉行全民公投，92.45%嘅公民支持加入歐洲聯盟。420萬選民中只有52.15%嘅人參加咗今次投票。2004年3月29號斯洛伐克加入北約，又喺2004年5月1號加入歐洲聯盟。\n2004年4月3號舉行嘅總統選舉中喺首輪選舉中冇任何一個候選人獲得需要嘅50%選票，喺第二輪選舉入面，伊萬·加什帕羅維奇獲得60%嘅選票，當選總統。喺2004年舉行嘅歐洲議會選舉入面，只有16.66%嘅選民有去投票。\n2006年6月17號，新一屆國民議會嘅選舉結果揭曉，方向黨獲得29.14%嘅選票，成為議會第一大黨。斯洛伐克民主基督教同盟就獲得18.35%嘅選票；之後係斯洛伐克民族黨，獲得11.73%嘅選票。7月4號，斯洛伐克總統加什帕羅維奇正式任命方向黨主席菲喬做新政府嘅總理。方向黨同斯洛伐克民族黨同埋爭取民主斯洛伐克運動組成聯合政府。\n名嘅由來.\n斯洛伐克作為今日呢個地區嘅稱呼首次有證可考嘅係喺15世紀。16世紀嘅時候呢個稱呼成日被使用。而斯拉夫人喺5世紀嘅時候就已經喺呢度定居，由9世紀開始佢就叫自己做斯拉夫人，因此呢個名有可能係喺15世紀之前就已經被使用。\n政治.\n斯洛伐克嘅國家首腦係國家總統，由國民直接選舉，任期係五年。而政府首腦就係首相，擁有最大嘅行政權利，佢一般都係議會入面最強黨或者最強嘅政治聯合嘅首領，由總統任命。內閣嘅其他成員由首相提名，總統任命。\n斯洛伐克嘅最高立法機關係一個一院制嘅議會──斯洛伐克共和國國家議會（Národná Rada Slovenskej Republiky），總共有150個議員，佢哋嘅任期係四年，由國民按比例選出。斯洛伐克嘅最高法院係憲法法院（Ústavný súd），決定涉及憲法嘅訴訟。佢嘅13個成員係由總統喺一份由議會提交嘅名單入面指派。\n行政區劃.\n斯洛伐克分做8個「州」（kraj），每個州以佢嘅首府命名，州下面再分做「區」（okres）。"}
{"id": "6471", "revid": "1162274", "url": "https://zh-yue.wikipedia.org/wiki?curid=6471", "title": "布拉迪斯拉發", "text": "布拉迪斯拉發（Bratislava）係斯洛伐克首都，亦係該國最大嘅城市，面積大約367平方公里，人口大約46萬。布拉迪斯拉發鄰近多瑙河畔，位於斯洛伐克、奧地利同匈牙利嘅接壤處。布拉迪斯拉發離維也納只有60公里，搭火車去維也納，只係需要一個鐘頭左右。\n布拉迪斯拉發係斯洛伐克共和國嘅政治中心，總統府、國會同政府都係喺呢度，亦都係文化中心，呢度有大學、博物館同歌劇院。"}
{"id": "6474", "revid": "1133", "url": "https://zh-yue.wikipedia.org/wiki?curid=6474", "title": "主教", "text": "主敎（Bishop）係高級嘅神職人員。主敎英文 Bishop 呢個詞源自希臘文「episkopos」，即「epi 由上往下」及「skopos 觀察者」，意為「監督」（overseer）。依據早期敎會嘅傳統，祝聖主敎即係代表授予聖職聖事嘅圓滿性。主敎即係藉著聖神受祝聖為敎會裏面嘅牧人同管理者，亦係敎義嘅導師同聖職敬禮嘅司祭。喺一般基督宗敎主流教會，就係指耶穌基督派遣宗徒繼續實行佢嘅使命，到咗第一世紀末、第二世紀初就形成咗主敎嘅制度。\n天主敎會.\n主敎係天主敎會嘅高級聖職人員，由敎宗任命。\n輔理主敎（英文：auxiliary bishop），指冇繼承權而輔佐敎區主教嘅主敎。\n助理主敎（英文：coadjutor bishop），指有繼承權而輔佐敎區主敎嘅主敎。\n聖公會.\n聖公會主敎以前譯做會督。係聖公會三品聖職最高級嘅聖品人。通常分為以下等級：\n主教長（英文：Primate），係主教級裏最高級，但響三品聖職到，屬於主教一級；\n大主敎（英文：Archbishop）比主教長低一級，但喺三品聖職到，都屬於主敎一級，擔任敎省嘅首長；\n教區主敎（英文：Diocese Bishop）比大主教低一級，喺敎區裏面選出，擔任敎區嘅首長；\n副主敎（英文：Vice Bishop）比主教低一級，係教區主教嘅全職助理，響三品聖職到，副主教係主教一級，有一啲副主教喺教區內其中嘅分區主教，或者受教區主敎按立嘅教區副主教；\n榮休大主教，係一名已退休嘅教省大主教；如鄺廣傑而家係香港聖公會榮休大主教。"}
{"id": "6477", "revid": "1375152", "url": "https://zh-yue.wikipedia.org/wiki?curid=6477", "title": "安道爾", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;1097596&lt;/parentid&gt;\n &lt;timestamp&gt;2020-02-21T22:10:03Z&lt;/timestamp&gt;\n &lt;contributor&gt;\n &lt;ip&gt;219.78.174.150&lt;/ip&gt;\n &lt;/contributor&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\n安道爾（；加泰隆尼亞文：Andorra）係西南歐一個非常細嘅內陸公國，位於庇里牛斯山脈東部，同法國同西班牙毗鄰，係世界上唯一重有封建制度嘅國。旅遊業相當發達，亦係避稅天堂。\n意含.\n安道爾（Andorra‎）源自納瓦拉嘅andurrial，意思係覆蓋灌木嘅土地（shrub-covered land‎）。\n歷史.\n傳說查理曼大帝為咗回報安道爾人同摩爾人作戰，頒布特許狀，喺安道爾設立教區，命烏格爾嘅伯爵擔任主教一職。11世紀烏格爾主教同法國開始爭論安道爾嘅主權問題。\n1278年雙方達成協議，安道爾由法國富瓦伯爵同西班牙烏格爾主教兩方一齊擁有主權（協議入面嘅範圍係今日安道爾政治同國土嘅雛型），後來富瓦伯爵擁有嘅主權轉到納瓦拉國王手中，法王亨利四世喺1607年下令法國國家元首同烏格爾主教同時擁有安道爾嘅主權。\n1933年法國因為世界經濟大蕭條導致社會動盪，佔領安道爾。1934年7月12號，一個俄羅斯冒險家 Boris Skossyreff‎ 喺烏格爾同大眾宣佈，佢擁有安道爾嘅主權，同時又向烏格爾主教宣戰。但係佢喺幾日之後即係7月20號被西班牙當局逮捕，並即刻被驅逐出境。1936至1940年，法國因為西班牙內戰而派兵駐守安道爾。\n二戰期間，安道爾維持中立，成為維希法國同西班牙之間嘅走私重鎮。\n安道爾長時間與世隔絕，只係保持對法國同西班牙嘅關係。近年嚟安道爾致力改善交通同通訊，又大力發展旅遊業。1993年，安道爾舉行公投，通過安道爾憲法，並且成為聯合國嘅成員。\n政治.\n安道爾嘅憲法喺1993年生效，憲法定明安道爾係一個君主立憲制國家，國家元首有兩個，稱為大公，分別係法國總統（現任：馬克龍）同西班牙加泰隆尼亞嘅羅馬天主教主教（現任：胡安·恩里克·維維斯·西西里亞），大公為虛位職。\n立法就由議會負責，議會設有28個席位，一半由全國性選舉選出，另一半就由各區選出。政府係由議會多數黨組成。\n安道爾嘅國防由法國同西班牙負責。\n政區.\n安道爾分為七個教區（parish）：\n地理.\n安道爾位於庇里牛斯山東部，境內係山地，平均海拔係1,996米，最高點係科梅佩特羅薩，海拔2,946米。成個國被三條Y形嘅狹谷分割，喺呢度有兩條河會合，成為瓦利拉河流向西班牙。氣候同鄰近地區，都係屬於溫帶氣候，但因境內地勢影響，夏天涼爽，而冬天降雪量較多。\n經濟.\n旅遊業佔GDP嘅80%，係安道爾經濟嘅主要來源。每年有大概九百萬人因免稅同冬夏兩季嘅度假設施而去安道爾旅遊。近來由於法國同西班牙喺自己境內實施經濟改革，令安道爾失去一啲免稅嘅優勢。\n作為免稅天堂，安道爾嘅金融業亦都好重要。由於國內只係有2%嘅土地可耕種的關係，農產品大多數係喺國外進口；畜牧業以羊為主；工業產品主要有煙同傢具。\n安道爾並唔係歐盟成員國，但係佢哋之間有特殊關係（歐盟對安道爾出口嘅產品實施0關稅）。\n安道爾本身冇通貨，1991年之前用法國法郎同西班牙比塞塔，之後用歐元。同歐盟內嘅小國唔同，安道爾唔可以自製歐元。但由2004年10月起安道爾同歐盟達成協議，安道爾可以鑄造自己嘅歐元。\n自然資源有水力發電、礦泉水、木材、鐵礦銅鉛等。\n人口.\n奇怪嘅係，安道爾只有33%嘅人口係安道爾人，外國僑民以西班牙人為主（佔43%），另外重有葡萄牙人（11%）同法國人（7%）等。\n文化.\n官方語言係加泰羅尼亞文，同西班牙加泰羅尼亞省一樣。加文亦都係法西葡三國官方語言。"}
{"id": "6480", "revid": "1267428", "url": "https://zh-yue.wikipedia.org/wiki?curid=6480", "title": "神父", "text": "神父（司鐸）係羅馬天主教同東正教嘅職位。千百年來只有男修士先可以擔任呢個職位。天主教嘅拉丁禮教會神父成世唔可以結婚，而東正教嘅神父可以喺晉鐸之前結婚，但係主教只係可以喺獨身者入面揀。\n近年有天主教改革派人物曾經提議容許由女性擔任神父，但係俾教會嘅保守派拒絕。\n要注意嘅係修女並唔等於神父，亦唔係羅馬天主教嘅宗教職位之一。\n工作.\n神父除咗要主持彌撒同婚禮外，幫垂危者禱告、告解甚至驅魔等等都係神父嘅職務。\n成為神父嘅方法.\n要成為神父首先要接受聖召分辨，然後再去神學院讀神學。讀完之後亦要喺堂區實習一年先至可以成為神父。\n晉升神父嘅儀式一般稱為\"晉鐸\"，必須由主教主持晉鐸儀式。晉鐸（聖秩）亦都係七大聖事之一。\n種類.\n神父有兩種：服務教區嘅同屬於修會嘅。"}
{"id": "6481", "revid": "70546", "url": "https://zh-yue.wikipedia.org/wiki?curid=6481", "title": "教區", "text": "教區係基督宗教入面嘅天主教、東正教同聖公會所劃分嘅行政區域，比教省/總教區低級，但高於牧區/堂區。一個教區 (或同級組織)設一主教。"}
{"id": "6482", "revid": "1344665", "url": "https://zh-yue.wikipedia.org/wiki?curid=6482", "title": "西貢", "text": "西貢，又叫西貢市、西貢墟，係香港東邊一個市鎮。因為佢係周邊鄉村嘅中心，所以附近一帶都叫西貢。西貢靠近西貢海，係水上人聚集嘅地方。\n西貢出名食海鮮，但係座落喺西貢嘅大多數都係舊樓。\n西貢獨特嘅地理環境，令佢成為今日嘅「香港後花園」，但呢個花園喺唔同時期，都發揮住不同嘅貢獻。\n史.\n喺抗日戰爭期間，西貢地區高低起伏嘅山巒同埋眾多嘅海灣，掩護住港九獨立大隊嘅游擊戰士，襲擊日軍，拯救香港人。呢個游擊隊喺多次突襲同搶救行動中立下功績。西貢斬竹灣有座「抗日英烈紀念碑」，標誌住西貢居民同抗日歷史之間嘅密切關係，而「港九獨立大隊老游擊戰士聯誼會」嘅成立，亦都確定咗西貢抗日老戰士嘅貢獻。正因為咁，西貢成為研究香港日治時期歷史嘅一個重要地點。\n西貢係個都市同郊區共存嘅社區，但都市化對西貢傳統居民就產生咗好大嘅衝擊。隨著1960年代香港漁、農業日漸衰落，好多年青嘅村民搬咗出市區，甚至國外生活，好多村落都只淨低一啲老人家，同一啲由市區搬入嚟嘅租客。不過移民外國嘅同喺市區搵食嘅村民都同留返喺村入面住嘅親人，保持住緊密嘅聯繫，每逢喜慶、節日同神誕活動都會返嚟參與慶祝活動。因為咁，喺西貢地區傳統嘅地方文化仍然發揮住重要嘅凝聚力量，並且具有連繫城鄉嘅作用。"}
{"id": "6483", "revid": "143999", "url": "https://zh-yue.wikipedia.org/wiki?curid=6483", "title": "弦樂器", "text": "弦樂器係指震條弦而發聲嘅樂器。\n弦樂器又分三大類："}
{"id": "6484", "revid": "1133", "url": "https://zh-yue.wikipedia.org/wiki?curid=6484", "title": "小布殊", "text": ""}
{"id": "6497", "revid": "198212", "url": "https://zh-yue.wikipedia.org/wiki?curid=6497", "title": "美國", "text": "美國（），即美利堅合眾國（，，縮寫為U.S.或者U.S.A.‎，或常簡稱為America、United States或者The States，花名 Uncle Sam），以前因為佢國旗嘅花紋而俾人叫做花旗國（喺清朝末年），係北美洲一個國家，北面接壤加拿大，南面接壤墨西哥。首都係華盛頓哥倫比亞特區（Washington, D.C.），最大城市係紐約市（New York City）。而家總統係祖拜登。\n美國嘅官方貨幣係美元。\n美國係一個帶民主、分權、制衡傳統嘅聯邦共和國。美國係第二次世界大戰嘅主要戰勝國，所以佢係聯合國安全理事會嘅常任理事國，有權否決議案。\n佢嘅起源可以追溯到1776年英屬嘅13塊北美殖民地嘅獨立宣言。由1776年開始響英國統治底下獨立出嚟之後，美國1789年就成為統一嘅聯邦共和國。經過二百幾年嘅發展，美國已經響經濟、政治同埋軍事實力各方面都好過佢以前嘅宗主國同埋任何其它國家。尤其響蘇聯解體過後，美國已經成為世界上唯一嘅超級強國，亦係唯一一個響世界上好多個國家有駐軍嘅軍事強國。\n歷史.\n美國佔北美洲一大片，東臨大西洋，西至太平洋。大概 12,000 年前第一個人嚟到呢片大陸嘅。佢哋可能係經由俄羅斯去到阿拉斯加。1492年，哥倫布航海發現呢片大陸，跟住歐洲人就喺呢度定居。　\n歐洲人殖民前嘅美國.\n有理由相信，俾人殖民化之前嘅美國本土嘅人，好多都係大概喺一萬至五萬年前左右，由亞洲移民過去嘅。佢哋就係今日啲人所講嘅印第安原住民。\n俾歐洲人殖民化之前嘅美國早已經有好多文化入咗去，包括西南面嘅阿那薩斯同東面嘅阿登那文化等等。喺呢啲文化當中，有部份係好着重要定居落嚟，同埋要生多啲子孫嚟作為勞動力。所以早喺公元前二千五百年，美國東部就已經可以靠當地土生嘅太陽花等等，而發展出獨立發展嘅農業。後來，由墨西哥傳入嘅一啲穀物品種更加有能力適應當地嘅氣候，所以就取代咗本土嘅產品。\n以人口計美國50大城市.\n美國人口：324,099,593（2016年）"}
{"id": "6498", "revid": "1662705", "url": "https://zh-yue.wikipedia.org/wiki?curid=6498", "title": "奧地利", "text": "奧地利（，，），官名奧地利共和國（，），舊時叫奧國，係一個喺歐洲中部嘅內陸國。同奧地利接壤嘅，西面有列支敦士登同瑞士，南面有意大利同斯洛文尼亞，東面有匈牙利同斯洛伐克，同埋北面有德國同捷克。\n歷史.\n奧地利曾先後畀羅馬人、匈奴人、倫巴第人、東哥德人、巴伐利亞人同法蘭克人佔領。喺10至13世紀，奧地利由巴本堡王朝統治。從此之後，哈布斯堡王朝就一直統治奧地利到20世紀。\n1806年，神聖羅馬帝國解體，而喺事件發生前兩年，法蘭西一世（即神聖羅馬帝國嘅法蘭西二世皇帝）宣佈自己係奧地利帝國嘅皇帝，統治範圍係以奧地利為中心，哈布斯堡王朝世襲領地。1867年，為咗化解普奧戰爭失利對帝國嘅衝擊，奧地利帝國又變為二元君主國──奧匈帝國，直到第一次世界大戰爆發。戰敗後嘅奧匈帝國被分割，其中嘅一部分就形成咗而家嘅奧地利共和國。1938年，納粹德國強行吞併奧地利，並且將奧地利拖入第二次世界大戰。\n二戰完咗之後，盟軍繼續佔領奧地利直到1955年。喺宣佈永久中立之後，佔領軍撤軍，奧地利獲得獨立。1989年，東歐共產主義政權解體之後，奧地利逐漸參與更多嘅歐洲一體化進程。奧地利喺1995年加入歐盟，又喺1999年加入歐元體系。\n政治.\n總統係奧地利嘅一國元首，由每6年全民選舉選出。總統負責提名總理，總理人選通常都係議會入面最大黨派領袖。奧地利議會由兩院組成，分別係由64個州代表構成嘅聯邦院（Bundesrat）同埋由183名喺直接選舉選出嘅議員構成嘅國民院（Nationalrat）。國民院負責制定法律，主持新政府嘅就職儀式，通過不信任表決罷免聯邦政府同埋佢嘅成員。聯邦院就代表各個州嘅利益，有權將國民院通過嘅法案駁回，但係如果國民院堅持原法案，聯邦院就冇權再次否決。\n喺社會民主黨佔據議會多數30年之後，2000年2月，保守嘅人民黨同右翼嘅自由黨組成嘅右翼聯盟取得執政地位。呢件事喺奧地利國內國外都引起強烈嘅反應。奧地利入面爆發大規模嘅抗議浪潮；而歐盟就對新政府採取咗政治制裁措施，奧地利嘅外交陷入孤立。喺9月歐盟取消制裁，奧地利嘅政局同對外關係就逐步恢復正常。2002年9月，由於執政兩黨喺關於政策同領導權嘅爭執加劇，總理沃爾夫岡·許塞爾（人民黨）宣佈提前舉行議會選舉。喺當年11月嘅選舉中人民黨嘅地位獲得鞏固（42.3%選票），而自由黨只係得到10.1%嘅選票。\n目前奧地利議會（國民院）嘅議席分配如下：\n政區.\n&lt;br style=\"clear:both;\"&gt;\n奧地利由9個聯邦州組成，分別係：\n州下面設市、區同埋鎮（鄉）。\n地理.\n奧地利係一個喺歐洲中部嘅內陸國。地勢西高東低，阿爾卑斯山貫穿奧地利嘅西部同南部，呢樣嘢令到奧地利成為著名嘅冬季運動勝地。山地佔全國面積嘅70%。山脤南北兩邊係石灰岩帶，而中間就係結晶岩帶。最高峰係大格洛克納山Grossglockner，海拔達3798米。東北部係維也納盆地，東南部同北部就係丘陵地型同高原。多瑙河流經東北部，喺境內長350公里。南部有穆爾河同德拉瓦河，而西部就有因河同薩爾察赫河等。奧地利大部分地區處於溫帶海洋性氣候同溫帶大陸性氣候過渡區入面，氣候溫和，夏天涼爽，冬天就凍。\n首都係座落喺多瑙河邊嘅維也納。其它主要城市包括薩爾斯堡、因斯布魯克、格拉茨同林斯等等。\n經濟.\n奧地利嘅市場經濟發達，人民生活水平較高。同時奧地利嘅工農業都比較發達。工業主要有冶金、機械、石油、化工、電器、紡織、木材加工同水力發電等；畜牧業就以養牛同養豬為主。農作物有薯仔、甜菜、小麥同粟米等等。奧地利嘅經濟同其它歐盟國家聯繫緊密，特別係同德國之間。加入歐盟令奧地利直接進入統一嘅歐盟市場，由此帶入更多嘅外資。近年嚟，德國經濟嘅減速同全球經濟嘅不景氣亦影響到奧地利。2001年奧地利嘅經濟增長率只係1.2%。\n人口.\n奧地利絕大多數人都係奧地利裔，屬歐羅巴人種，大部份係阿爾卑斯類型，其餘大約10%嘅奧地利人口就係非奧地利裔。呢啲人多數都嚟黎自周邊地區，特別係東歐國家。另外有大約1萬8千個斯洛文尼亞族人喺克恩頓州同施蒂利亞州定居。地處歐洲三大族（日耳曼、斯拉夫、拉丁）嘅交匯處，奧地利人主要係由屬於日耳曼部落群嘅阿勒曼尼人、巴伐利亞人同法蘭克人結合而成，並且有馬扎兒人、匈奴人、斯拉夫人以及羅馬化嘅土著居民嘅成分。佢哋雖然同德意志人喺族源同語言上有唔少近似嘅地方，但係就有自己獨特嘅民族形成過程。\n奧地利嘅官方語言係德文，德意志話嘅多種方言（下阿勒曼尼方言、中巴伐利亞方言、下巴伐利亞方言），同書面語差別較大。奧地利德文同德式德文亦都有一啲區別。\n超過四分之三嘅奧地利人信奉羅馬天主教，有6%係基督新教中嘅加爾文派。其他主要宗教包括伊斯蘭教同基督教新教。猶太人曾經大量喺奧地利居住，1930年嘅時候人口超過十萬人，但後來受第二次世界大戰嘅影響，數量劇減，現時人口有大約1-2萬，但係有上升嘅趨勢。\n文化.\n奧地利出產過好多著名嘅作曲家，例如莫札特、舒伯特、布魯克納、老約翰·施特勞斯、小約翰·施特勞斯、馬勒、勛伯格、維博恩、博格等。其他著名嘅奧地利人包括物理學家玻耳茲曼、薛丁格，哲學家維根斯坦、哥德爾，精神分析學家佛洛伊德，詩人彼特·魯塞格爾（Peter Rosegger）同埋畫家古斯塔夫·克裡姆特（Gustav Klimt）等等。"}
{"id": "6505", "revid": "1854193", "url": "https://zh-yue.wikipedia.org/wiki?curid=6505", "title": "死", "text": "死（），又叫死亡（），意思係冇咗條命，同「生」相反。死咗就永遠都唔會返生。死嘅原因有病死、老死、意外死、他殺及自殺等。\n人.\n傳統來講，人冇咗心跳、冇咗呼吸就屬於死咗，但係問題係以而今嘅醫學技術，心肺可以復甦而令到身體機能回復活動。現代科學上可以分做瀕臨死亡期、臨床死亡期同生物學死亡期。目前公認嘅醫學觀念用腦幹死亡做腦死亡嘅標準，一旦個腦死咗，即係腦部冇活動嘅象徵，就即係死咗。\n死嘅原因.\n病、受傷、中毒等可引致死亡。呢啲種種嘅原因可以永久破壞主要器官嘅功能，影響身體，搞到內部失衡，最終引致死亡。所有已知地球生物遲早都會老死，除咗幾種燈塔水母。人同其他生物一樣隨時間而衰老，就算人嘅健康同生活環境有幾好，都未必可以活到一百歲，而大多數動物嘅壽命都短過人。\n粵語常用嘅辭彙.\n由於對個「死」字係唔吉利，所以粵語/漢語對死描述嘅辭彙極其豐富，有好多講法，例如：\n睇埋.\n同死有關嘅文章："}
{"id": "6506", "revid": "14", "url": "https://zh-yue.wikipedia.org/wiki?curid=6506", "title": "瓜柴", "text": ""}
{"id": "6507", "revid": "42683", "url": "https://zh-yue.wikipedia.org/wiki?curid=6507", "title": "白俄羅斯", "text": "白羅斯共和國（粵拼：baak6 lo4 si1 gung6 wo4 gwok3；白羅斯文：Рэспубліка Беларусь；俄羅斯文Республика Беларусь），官方簡稱白羅斯（白羅斯文及俄羅斯文：Беларусь），係歐洲一國，其首都為明斯克。此國前身乃蘇聯加盟共和國之一，叫做白俄羅斯蘇維埃社會主義共和國；响1991年8月25號獨立，同年12月19號改名成現時嗰個。\n譯名.\n雖然該國當朝政府訂明其國號嘅中文譯名係「白羅斯共和國」（全稱）及「白羅斯」（簡稱），唔沿用前朝嘅簡稱白俄羅斯及白俄，但係現時陸港澳台星官府及民間皆較常用到後者，亦好用白俄羅斯共和國作其全稱。唔少其他國家官民所用之其他語言譯名，亦有類似情況。\n地理.\n白羅斯嘅國土面積有207,600平方公里，同立陶宛、拉脱維亞、波蘭、俄羅斯及烏克蘭接壤。\n政治.\n白羅斯係個實行總統制嘅共和國，政府由總統同國會組成。根據1994年憲法所規定，每五年舉行一次總統選舉，響1996年總統任期五年被改為七年一次。\n經濟.\n白羅斯喺2020年嘅本地生產總值係602億美金。\n文化.\n白羅斯多數人信東正教，亦保留大量蘇聯嘅嘢。"}
{"id": "6508", "revid": "1816610", "url": "https://zh-yue.wikipedia.org/wiki?curid=6508", "title": "粵語方言分片", "text": "粵語係一個語言，分佈喺中國南方廣東、廣西、海南等省份，加埋香港、澳門同東南亞某啲國家。\n由於內部地理分佈而造成唔同地方有唔同語言特點，粵語主要有幾個分片，唔同學者有唔同分法，爾度儘量列嗮出嚟。\n分類.\n喺《漢語方言概要》入面，袁家驊等學者將粵語分爲粵海片、欽廉片、高雷片、四邑片同埋桂南片邇五片。\n詹伯慧從粵海片中拆分出莞寶片、香山片兩片。\n之後楊煥典、梁振仕、李譜英、劉村漢喺《廣西的漢語方言（稿）》中首次提出勾漏片同邕潯片兩個概念。\n李新魁又稱廣東嘅勾漏片爲羅廣片，稱高雷片爲高廉片（高州、廉江）。\n《中國語言地圖集》將粵語分爲廣府片、四邑片、高陽片、吳化片、欽廉片、勾漏片、邕潯片爾幾片。\n粵海片.\n粵海片：主要分佈喺廣東省珠江三角洲、粵中、粵西南部同部分粵北地區，粵海片係最多人用，最通行、最有代表性同最大影響嘅粵語，以廣州話代表。粵海片亦係粵語嘅代表。\n廣州話.\n廣州話又叫「廣府話」，係粵海片兼且係粵語嘅典型代表。因為廣州係廣東地方嘅政治經濟文化中心，所以渠嘅口音一般被當做粵語嘅標準。粵海片入面差異唔大，通常大家可以好順噉傾偈。包括廣州話、香港粵語、韶關白話、湛江白話。香港所用嘅粵語同廣州話極之接近，而湛江白話就同廣州話遠啲。\n廣府話本身不斷咁變化發展。1949年前嘅廣州話用詞古雅啲，受北方話嘅影響少。但喺最近幾十年，喺中國大陸嘅「推廣普通話」運動嘅影響下，近20年來廣州人嘅北方話好咗嘅同時，好多地道嘅廣州話詞語喺平時使用中消失。例如今日嘅廣州人已經好少好似20年前咁樣，用「金魚黃」嚟形容「橙色」。甚至喺公共交通工具上，廣州話廣播詞亦生硬咁用粵語嚟讀出北方話嘅詞語——例如會用「站」而唔係粵語嘅「企」，同埋火車上廣播用「晚點」代替「延遲」。亦都產生咗一啲好似「落班」、「落課」等粵語夾埋北方話嘅的混合詞。好多後生仔連「黃犬」、「塘尾」都唔識係乜嚟。\n港澳粵語.\n港澳即係香港同澳門，粵語喺呢兩度都係屬於第一交際語言，幾乎係人都識講粵語。\n1949年前嘅香港，由於粵、客混居，所以當時嘅香港方言帶有好濃嘅粵客混雜口音（由香港客家話同香港廣府話喺音調同辭彙互相影響下形成）。\n南番順方言.\n南番順即係廣州嘅番禺，佛山嘅南海、順德。喺歷史上廣州、番禺、南海三個地名曾經代表同一個地方，所以今日廣州、番禺同埋南海嘅方言都幾似，但順德有唔少字嘅發音同其他地方唔同，例如：「凹」唔讀[lʌp]而讀[nip]；「食飯」叫「吔[jɑːk]飯」。\n四邑片.\n四邑片：主要分佈喺台山、開平、恩平、新會、斗門等縣，以台山話代表。中山古鎮話都係屬於四邑片，四邑話又叫台山話，因為移民關係，喺美洲華人地區好多華僑都識講。\n高雷片.\n高雷片：主要分佈喺粵西南湛江市、茂名市所屬各縣同江門市所屬嘅陽江縣同埋陽春縣，雷州半島地區所講嘅語言，所以叫高雷片。不過呢一帶地區除咗粵語，閩語都好多人講，所以呢個分片都幾雜，唯一陽江話可以算係代表。\n欽廉片.\n主要分佈於欽廉地區，即係而今欽州、北海、防城港三市。代表口音係合浦中心城市廉州嘅廉州話，湛江近合浦度嘅海話亦屬於廉州話。\n內部分有廉州話、靈山話、小江話、六萬山話邇幾種。欽州、防城、北海、東興、靈城、小江鎮城、大寺鎮城等等城市、墟鎮嘅口音，舊時統稱爲欽州白話\n，邇度泛稱爲泛欽白。佢等互相之間高度相似，但又同嗰啲主流欽廉片唔同，接近高州音多啲。可能係出於文教抑或係商賈而受廣府口音或者高州府口音累年影響所致。佢等古全濁聲母送氣按廣府式分配，即係平上送去入不送嘅。冇撮口呼亦冇獨立桓韻，韵母同開口（i/ei），流一、效一混埋。聲調接近廣府之但係陰上歸陽上，陽去歸陽平。傳統上就按地理歸於欽廉片，亦有歸作高陽片嘅。\n佢等大體有以下特點\n：\n勾漏片.\n分佈最廣嘅一片。舊梧州地區（唔包梧州城區）嘅蒼梧、岑溪、昭平、蒙山、賀縣（即而今賀州）、鍾山、懷集，舊鬱林地區嘅北流、容縣、博白、貴縣（即而今貴港）、桂平、平南，肇慶地區嘅四會、廣寧、德慶、羅定、鬱南、封開、信宜、陽山、連縣、連山等。李新魁又稱廣東嘅勾漏片爲羅廣片。\n邕潯片.\n主要散落分佈於西江上游嘅城鎮度，即係南寧、潯州（桂平）、崇左同埋百色。\n桂南片.\n梧州同埋平南大安鎮等嘅廣府片、邕潯片、廣西勾漏片等等方言嘅雜稱。有時重包括埋欽廉片。\n莞寶片.\n莞寶即係廣東珠江口以東一帶嘅稱呼，主要係指深圳、東莞。香港新界嘅原居民講嘅圍頭話，就屬於莞寶片。而東莞市啲人講嘅莞城話亦係屬於莞寶片，以前有人將圍頭話同莞城話計入粵海片，但有啲學者研究過話無論歷史源頭同語言結構都唔同粵海片，所以後尾就獨立咗出嚟做莞寶片。以前莞寶片代表係莞城話，但圍頭話嘅慢慢多人用過莞城話，所以而家圍頭話變咗莞寶片代表。\n香山片.\n香山片：主要分佈喺珠江口西岸中山市、珠海市，香山片代表係石岐話\n香山即係中山個舊名，用香山片嘅人唔多，大約有214000人，反而夏威夷華人社區用嘅人重多，香山片喺粵語之中同粵海片差異最小嘅一種，特點係聲調簡化，例如珠海前山話同石岐話咁就只有6種聲調。以前嘅澳門因為係以珠海漁民為主，以前係有「澳門話」呢樣嘢，澳門話都係得6種聲調，同石岐話好似，上聲唔分陰陽，呢啲都係香山片特點，不過近幾百年澳門社會嘅發展同演變，令澳門話已經變到同廣州話一樣，所以已經唔再計入香山片。\n石岐話.\n石岐話主要流行喺廣東中山市嘅石岐區以南地區，同廣州話幾似，但又似唔晒。對一啲事物名或者一般用語叫法同廣州話相比有佢獨特嘅一面。中山石岐人可以聽得明廣州話，但廣州人或者香港人就唔一定明石岐話。例如廣州話「瞓覺」，石岐話就叫「寐覺」（寐音係「眯」[mī]）。石岐話形容一個人懶有習語「吃寐屙坐」。廣州話「頭先」，石岐話多數講「近先」（音「緊思」[gern see])、「啱先」。另外石岐話喺口音方面同廣州話亦有啲唔同。\n喺1970年代尾後，因為大眾傳媒發達而導致石岐話不斷向廣州話靠攏，好多舊音同辭彙用法都逐漸減少或者無埋。例如上面講嘅「寐覺」已經無乜人講，逐漸被「瞓覺」所取代。「下間」（廚房）、「銀錢」（即係元，蚊，「兩個銀錢」即係兩蚊）呢啲老式石岐話新一代中山人已經好少用。\n粵西.\n粵西即係廣東西江流域包括肇慶、雲浮，再加埋陽江、茂名、湛江三市。呢區最主要分兩種話，一種係漢語，包括官話、客家話、閩語，重有粵語，另一種係山寨地區嘅少數民族語。\n呢區嘅粵語喺粵西十個縣入面有 80% 以上人口用，但呢區嘅粵語入邊個分片而家重拗緊，舊時一直都入粵海片，但《中國語言地圖集》根據全濁聲母嘅分別，就入咗落勾漏片。"}
{"id": "6509", "revid": "158703", "url": "https://zh-yue.wikipedia.org/wiki?curid=6509", "title": "貝澳", "text": "貝澳，正名杯澳，古名螺杯澳，係香港大嶼山南岸一個嘅有人住嘅地方，俟住嶼南道。由老圍、新村、羅屋同埋鹹田等幾條村夾埋。喺歷史文獻之中，叫做螺杯澳或螺盃澳。\n貝澳泳灘而家係康樂及文化事務署管理嘅泳灘，有更衣室、沖涼、露營同燒嘢食呢啲設施，泳季重會有救生員當值。\n名.\n貝澳個地形好似個螺咁樣，所以佢亦叫做螺杯澳。螺盃澳個名早喺明朝萬曆（1573年 - 1620年）嗰時，喺郭棐嘅《粵大記》已經有記載。\n史.\n貝澳發現過新石器時代嘅嘢，即係可能喺幾千年前，已經有新石器時代嘅人喺貝澳住。喺清朝世祖順治十八年（1661年），大嶼山居民因為遷界令而要搬走，復界之後（1669年）先陸續返返嚟住。\n貝澳主要分為四條村，包括姓張嘅老圍同鹹田，同埋姓何嘅新村同羅屋。每條村都有宗祠同埋社壇，而且有風水林。老圍而家仍然有一邊石砌矮圍牆，用嚟阻擋水浸嗰時嘅洪水。貝澳村民以前一係耕田，再唔係就捉漁。喺河口嗰邊，有座清朝仁宗嘉慶四年（1799年）起嘅天后宮，間廟面對西南方，背山面海，裏頭重有一個銅鐘。喺天后宮附近有洪聖廟嘅遺址。\n一九五六年到一九六三年，香港缺食水，香港政府起石壁水塘，開嶼南道、東涌道同大澳道，連貫各地。喺貝澳南部，連到分流嘅山水，全部截住，引去水塘。就係咁樣，搞到田地冇水灌溉。之後，耕田嘅村民唔耕，放晒啲水牛，另謀生計。而家村民大多數做渡假屋同士多生意。\n地理.\n貝澳位於大嶼山東南面，喺大嶼山嘅南岸。貝澳東面係芝麻灣，南面係貝澳灣（係一個海灣），西面係長沙，北部係南大嶼郊野公園。貝澳係一個沙咀，幾條河由附近嘅山流入海，或者流入石壁水塘，其中一條河經過梅窩西南嘅山谷流入貝澳灣。海水同河水形成一個又鹹又淡嘅水嘅交界嘅地形同生態，海邊沖積成個螺形嘅海灘。\n貝澳對外嘅海灣係貝澳灣。\n介紹.\n海灘.\n貝澳海灘設有更衣室、廁所、淋浴、救生員，由康樂及文化事務署管理。海灘裏頭有士多，有賣游水用品、嘢食。因為海灘嘅水分別係嚟自海同埋河，貝澳海灘就喺鹹淡水交界。個海灘嘅水質，每年都會俾環境保護署評做良好（一級）或者 一般（二級），冬天就唔評級。\n喺2008年6月26號至6月30號，康樂及文化事務署喺貝澳海灘做過防鯊網維修工程，個灘閂過一排。\n因為貝灘海灘面向西南偏南。所以，喺貝澳可以清楚睇倒日落。\n貝澳營地同燒烤場.\n喺貝灣海灘入面設有一個公眾同埋免費嘅營地，全年開放畀人露營，由康樂及文化事務署管理。有 52 個露營位，每個營位用木欄間開，地面一般係沙。\n貝灣海灘有個免費公眾嘅燒烤場地，畀市民燒嘢食。場地入面有幾十個爐，大部分嘅爐都喺露營位附近。\n要露營要到管理處登記先，唔收錢，但係管理處唔提供露營或燒嘢食用具，自己帶嚟或者去鋪頭買。另外，康樂同文化事務署規定都唔可以帶狗入營地，不過，營地時不時都會有流浪狗出入。"}
{"id": "6510", "revid": "14", "url": "https://zh-yue.wikipedia.org/wiki?curid=6510", "title": "杯澳", "text": ""}
{"id": "6511", "revid": "14", "url": "https://zh-yue.wikipedia.org/wiki?curid=6511", "title": "螺杯澳", "text": ""}
{"id": "6512", "revid": "14", "url": "https://zh-yue.wikipedia.org/wiki?curid=6512", "title": "西貢市", "text": ""}
{"id": "6514", "revid": "158703", "url": "https://zh-yue.wikipedia.org/wiki?curid=6514", "title": "遲發肌肉痛", "text": "遲發肌肉痛（Delayed onset muscle soreness (DOMS)）係一隻運動之後廿四到七十六小時出現嘅肌肉痛或者唔舒服。通常會持續多兩三日。曾經有段時間認為係乳酸積聚引起，不過，近期理論都係講肌肉伸展運動嗰時，因為肌肉唔習慣個運動量，肌肉纖維有微細損傷。乳酸理論唔成立係因為乳酸會散得好快，根本解釋唔到點睇第二日重會痛。\n痛嘅原因到家下都未精確咁知道，某種肌肉收縮可能係痛嘅關鍵。某啲收縮運動，好似行落山咁，可以引致好嚴重嘅遲發肌肉痛。呢類運動要肌肉收縮去負重，令到多啲肌肉細胞受損。\n另有人講痛唔係因為肌肉細胞受損，而係肌內強化過程。肌肉響訓練嗰時會加強自己，加多啲肌節增強力量。過程之中細胞會脹，壓住神經血管，引致遲發肌肉痛。\n遲發肌肉痛訓練.\n肌肉痛訓練一般都搞到人肌內梗，脹，無力同埋痛。 肌肉痛時再唔停咁用力，會令到肌內脹啲痛啲，加長肌肉痛嘅時間。有一啲科學證據講再多啲訓練，增強過度都唔會有負面反應。 成日響痛之下訓練會搞到人好唔舒服，雖則有啲人會習慣咗。呢個情況之下訓練後果，以及肌肉痛，休息同肌肉增大三者之間嘅關係係好有爭議。有啲話長期肌肉痛會令到肌肉增長，而有啲就話咁係過度訓練，引致停滯無發展。"}
{"id": "6521", "revid": "259", "url": "https://zh-yue.wikipedia.org/wiki?curid=6521", "title": "國際數學人大會", "text": "國際數學人大會係國際數學聯盟主辦嘅大會，每四年搞一次。\nFields獎 得獎者名單，傳統上係開幕日揭曉。"}
{"id": "6525", "revid": "1745497", "url": "https://zh-yue.wikipedia.org/wiki?curid=6525", "title": "陳省身", "text": "陳省身（Shiing-shen Chern，）係美國唐人微分幾何工作者，院士、中央研究院院士，法國科學院、意大利國家科學院、英國皇家學會同中國科學院嘅外籍院士。\n陳省身2004年12月3號喺天津過身，享年93歲。"}
{"id": "6527", "revid": "1071664", "url": "https://zh-yue.wikipedia.org/wiki?curid=6527", "title": "大埔滘站", "text": "大埔滘車站，又叫大埔滘火車站，初時叫大埔車站，係響香港新界大埔滘已經拆咗嘅火車站。當時係九廣鐵路英段響大學火車站同大埔墟火車站之間，響大埔滘河口，對住大埔海。當時火車站係連住街渡碼頭，有街渡送人去大埔海附近唔同村落。\n後來道路交通發達，街渡無咁大需求。咁就響火車電氣化嗰時，廢咗個火車站。到後來連個站都拆埋，變咗做員工宿舍。"}
{"id": "6528", "revid": "14", "url": "https://zh-yue.wikipedia.org/wiki?curid=6528", "title": "大埔滘火車站", "text": ""}
{"id": "6529", "revid": "14", "url": "https://zh-yue.wikipedia.org/wiki?curid=6529", "title": "大埔滘車站", "text": ""}
{"id": "6532", "revid": "259", "url": "https://zh-yue.wikipedia.org/wiki?curid=6532", "title": "巴斯人", "text": "巴斯人（或）係印度信瑣羅亞斯德教嘅波斯人。佢哋嘅祖先響回敎擴張時走難到印度，有成千年歷史。\n佢哋響英國統治時期，跟住英國人嘅足蹟，響亞洲到處經商。曾經響香港早期殖民地時期，有好大影響力。"}
{"id": "6536", "revid": "243641", "url": "https://zh-yue.wikipedia.org/wiki?curid=6536", "title": "三國志", "text": "《三國志》係記載中國三國時期歷史嘅中國史書，作者係3世紀末嘅史學家陳壽。之後南朝宋嘅史學家裴松之根據當時流傳嘅其他同三國有關嘅史書，幫《三國志》做咗詳細嘅注釋。\n概要.\n陳壽曾經喺蜀漢做官，蜀漢滅亡之後被徵入洛陽，喺西晉擔任著作郎嘅職務。嗰時魏、吳兩國已經有相關嘅史書，例如王沈嘅《魏書》、魚豢嘅《魏略》、韋昭嘅《吳書》，呢三本書係陳壽依據嘅基本材料，蜀漢冇史書，因此陳壽要親自搵資料，所以蜀書淨係得十五卷。因爲政治因素，陳壽尊曹魏為正統，並且冇將司馬家嘅黑歷史寫晒出嚟。\n影響.\n日本史.\n《三國志·魏書·烏丸鮮卑東夷傳》引用王沈《魏書》同埋魚豢《魏略》嘅資料，記載由中國前往日本呢個「帶方東南大海之中，依山島為國邑」嘅國家。全文總字數約莫兩千字左右，係現存對於古代日本情況最早嘅紀錄，因此成為研究日本古代歷史嘅重要史料。\n三國演義.\n相比起小說《三國演義》，正史《三國志》明顯少人識，而且好多人將《三國演義》同《三國志》溝亂，但《三國演義》只係小說，部分內容係虛構老作，而《三國志》先至係史書。"}
{"id": "6546", "revid": "158703", "url": "https://zh-yue.wikipedia.org/wiki?curid=6546", "title": "鬚鯨亞目", "text": "鬚鯨亞目（）係喺鯨目之下，包括晒所有冇牙嘅鯨魚。\n呢個亞目嘅鯨魚大部份比齒鯨亞目大好多，當中重包括埋全世界最大嘅動物藍鯨。\n不過，智商就唔夠齒鯨亞目，而且泳速同敏捷度都差好多。\n身體構造.\n同齒鯨唔同，鬚鯨冇牙，但有鬚。鬚係用嚟過濾食物。\n雖然大隻過齒鯨，但係由於食物細，所以食道重細過齒鯨。\n一般嚟講，鬚鯨都有四個胃。\n嘢食.\n鬚鯨大多數以浮游生物做主糧，有啲品種有時會食細魚。\n佢哋食野，係用鬚來過濾啲嘢食，同海水分開咗之後，吞入肚。\n絕種危機.\n由於鬚鯨泳速慢，因此好容易有外寄生蟲依附，重好易俾人殺。佢哋一直係捕鯨者嘅目標，支持捕鯨嘅國家年年都捕殺超過繁殖數目嘅鬚鯨，所以數量一直下降得好緊要。今時今日，冇一種鬚鯨唔係頻危。\n日本人、挪威人、冰島人同愛斯基摩人都以鬚鯨為食物。日本人認為鯨肉係上品，以為鯨肉好有益，但其實鯨肉含好高嘅水銀，人類唔適宜食。至於日本人用嚟煲湯嘅鯨脂（日本叫鯨汁），水銀含量超出標準最少 5 倍。\n分類.\n以下係鬚鯨類嘅分類表，但個體間唔同專家可能有唔同嘅見解："}
{"id": "6549", "revid": "113147", "url": "https://zh-yue.wikipedia.org/wiki?curid=6549", "title": "運河", "text": "運河係人工水道。通常係連住湖，河或者海。佢有兩個用處，一係引水灌溉，二係用來運輸。有啲河會畀人改造到用來行船。\n細嘅運河通常係畀艇過，而大嘅運河可以用來畀大輪船過，由一個大洋去到另一個。\n古代中國會叫運河做渠，主要係用灌溉。"}
{"id": "6550", "revid": "118408", "url": "https://zh-yue.wikipedia.org/wiki?curid=6550", "title": "日內瓦公約", "text": "日內瓦公約係由四個條約組成，響瑞士日內瓦草擬出來。呢個系列公約講人道嘅國際法。佢係紅十字會創辦人亨利杜南響1859年索爾弗里諾之戰之中，目睹戰爭殘酷而促成。\n直到1994年為止，最少有187個國家同地區以唔同嘅方式成為《日內瓦公約》嘅締約方。呢個公約被認為係國際主義人道法嘅重要組成部分，係約束戰爭同衝突狀態下敵對雙方行為規則嘅權威法律文件。中國喺1956年加入呢個公約，同時對公約提出咗四樣保留：保護國嘅代替必須經被保護者本國嘅同意；戰俘或平民被移交他國後，原拘留國仍不應解除責任；佔領區以外嘅平民亦應該適用公約嘅保護；戰爭罪犯不得享有戰俘地位。\n日內瓦四公約喺1950年10月21號生效。1977年6月10號喺日內瓦又簽訂咗日內瓦四公約嘅兩項附加議定書，並喺1978年12月7號生效。"}
{"id": "6551", "revid": "1870284", "url": "https://zh-yue.wikipedia.org/wiki?curid=6551", "title": "九龍站 (香港)", "text": "九龍站（；）係港鐵同嘅一個站，位於油尖旺區嘅西九龍填海區雅翔道，處於柯士甸站以西。\n九龍站有市區預辦登機嘅服務，趕時間嘅旅客可以喺九龍站搞定登機手續先，之後就坐到機場直接上機。\n2009年九龍南綫通車之後，九龍站同東面嘅柯士甸站唔係正式嘅轉車站，乘客喺兩站間轉乘，無論用八達通定係單程車票，都當兩段車程處理，並要畀再入閘收費。乘客要喺南昌站轉車，先會有再入閘收費調減。至於機場快綫嘅乘客喺九龍站同柯士甸站之間轉車會有「免費港鐵接駁服務」，乘客可以喺本站出閘後經A或C1出口行去柯士甸站；如果持有承認乘搭機場快綫有效憑證，亦可以搭機場快綫穿梭巴士K1線，去柯士甸站免費轉屯馬綫。\n車站結構.\n車站樓層.\n九龍站係及嘅車站，一共有9層，其中有6層屬於車站範圍公共開放部份，U5層有連接Union Square車站出口同埋空中花園，U3層有連接圓方嘅出口，而G層有機場快綫市區預辦登機大堂及東涌綫大堂，L2層有機場快綫大堂及月台，L4層有東涌綫月台。另外有1層密閉空間原本做東部走廊（東九龍綫）嘅預留樓層。由於車站同上蓋綜合發展項目Union Square結合成同一建築物，所以車站大部份位置都同上蓋物業相連。\n車站大堂.\n九龍站共設有3個大堂，包括機場快綫市區預辦登機服務大堂、機場快綫大堂同東涌綫大堂。\n機場快綫市區預辦登機服務大堂－主要為乘客預先辦領登機証同付運行李，旅客只須喺登機前一日至飛機起飛前90分鐘內先喺九龍站預先辦理登機手續，然後搭機場快綫去香港國際機場直接上機，乘客唔需要再喺機場登機櫃檯等候，不過乘客必須預繳車資先至可以用呢個服務。大堂設有航班顯示屏、行李寄存服務同埋車站商店，並同圓方商場相連，乘客可以知道即時航班資訊，亦可以買嘢同食嘢。\n東涌綫大堂－大堂位於九龍站建築群地面，連接九龍站建築群同東涌綫月台，車站大堂內設有扶手電梯同升降機直接往返東涌綫月台。\n車站商店及自助服務.\n九龍站有唔同類型嘅商店，例如有7-Eleven便利店、麪包鋪、快餐店、咖啡店、書店等零售業及恒生銀行同埋行李寄存等服務。港鐵收費區唔准飲食，因此大部份食肆都唔喺收費區內。\n此外，九龍站有唔少自助服務設施，包括恒生銀行及中國銀行（香港）嘅自動櫃員機、自動販賣機、自動照相機等。\n九龍站市區預辦登機服務大堂及東涌綫大堂（G）、機場快綫大堂及月台（L2）、東涌綫月台（L1）設有由電訊盈科免費提供嘅Wi-Fi熱點，乘客可以喺等車時用手提電腦或個人數碼助理（PDA）上網。另一方面，由於機場快綫大堂為旅客而設，因此市區預辦登機服務大堂及機場快綫大堂嘅非收費區設有公眾洗手間畀乘客使用。\n車站出口.\n九龍站設有6個出口，其中C及D出口位於圓方同Union Square嘅建築群內，而圓方商場更連接行人通道及佐敦道行人天橋，方便乘客前往公共運輸交匯處或渡船角一帶。而A及B出口就位於車站東涌綫大堂嘅地面，分別去車站停車場或機場快綫穿梭巴士站，同層嘅市區預辦登機大堂上落客區亦可通去西區海底隧道巴士站或西九龍海濱長廊。\n接駁交通.\n九龍站喺起嗰陣已經規劃做一個綜合嘅車站建築群，喺Union Square地面設有公共運輸交匯處，當中設有多條巴士及小巴路線往返港九各區。喺圓方商場旁邊，更設有跨境巴士路線去深圳嘅管制站同深圳寶安國際機場。而車站地面亦設有上落客區及穿梭巴士站，喺機場快綫月台旁設有的士站，方便往返香港國際機場嘅旅客使用。當中持有承認乘搭機場快綫有效憑證下可免費享用機場快綫穿梭巴士往返九龍各間酒店，或者用八達通卡免費轉港鐵去其他車站。車站同時設有停車場，乘客可以揸車去九龍站停車場泊車，然後再轉機場快綫往返香港國際機場。\n喺九龍站側邊設有西區海底隧道巴士站，有各條過海巴士線前往香港島。而九龍站北面就設有西九龍站巴士總站，有一系列巴士路線往返九龍新界各區，方便乘客喺九龍站轉其他交通工具。\n利用狀況.\n雖然九龍站係同嘅轉線站，但由於佢嘅位置遠離市中心同周圍冇乜大型設施，所以客量一直偏低。直至上蓋物業、圓方、文化休閒設施同高鐵西九龍站開幕之後，人流開始上升；而家喺星期六日同公眾假期，有唔少乘客用本站出入。喺除夕日，有大批市民會由佐敦附近前往九龍站前面或匯翔道（維多利亞港旁）附近倒數迎接新一年，之後大批民眾都會經九龍站前往港島、青衣、東涌及新界西北（喺南昌站轉），該站都會超出負荷。\n車站歷史.\n車站命名.\n九龍站喺起嗰陣叫做西九龍站，以反映服務西九龍區，後來先縮短叫九龍站。\n東九龍綫.\n喺1991年進行嘅「機場鐵路可行性研究報告」中，有關方面打算將東九龍綫嘅總站由上環改喺九龍，方便乘客轉坐東涌綫。喺設計九龍站時，就響該站最底嗰層嘅東涌綫月台下預留咗一個大約 1.3 米高嘅空置樓層，以便喺興建東九龍綫月台嗰陣時，能夠利用呢個空間進行同東涌綫月台嘅連接工程，避免影響列車運作同埋車站結構。後來隨住鐵路興建優先次序同埋定線改變，加上九龍站東南嘅九龍角填海計劃擱置，而且柯士甸站亦取代咗預留月台嘅地位，令呢個預留樓層可以用返嘅可能性極低。\n九龍南綫.\n屬於九龍南綫工程項目同埋近住九龍站嘅柯士甸站響2009年8月16號通車。由於兩站之間暫時冇直接嘅行人通道連接，兩站乘客轉綫必須途徑圓方、匯翔道或佐敦道行人天橋往返兩站，情況同而家旺角站同埋旺角東站嘅連繫相似，由柯士甸站經無障礙通道同埋佐敦道天橋行去機場快綫或東涌綫月台需時約10分鐘。\n廣深港高速鐵路.\n廣深港高速鐵路嘅香港西九龍站喺2018年9月23號啟用之後，乘客可以由九龍站去西九龍總站轉高速鐵路，前往中國大陸，亦將設有行人隧道連接九龍站同柯士甸站，但仍唔會提供東涌綫同西鐵綫之間嘅八達通一程車程轉乘。"}
{"id": "6552", "revid": "1809602", "url": "https://zh-yue.wikipedia.org/wiki?curid=6552", "title": "後金", "text": "後金（；），正式國號大金（），係1616年（明朝萬曆四十四年）由女真阿頭努爾哈赤喺滿洲赫圖阿拉創立嘅政權，直到佢個仔皇太極1636年（明朝崇禎九年）改國號大清。史學家為咗避免同之前金國搞亂，所以叫佢做後金。"}
{"id": "6553", "revid": "259", "url": "https://zh-yue.wikipedia.org/wiki?curid=6553", "title": "九鐵", "text": ""}
{"id": "6555", "revid": "197923", "url": "https://zh-yue.wikipedia.org/wiki?curid=6555", "title": "紅寶石", "text": "紅寶石（）係紅色嘅寶石，係其中一隻剛玉(即係氧化鋁)礦物。佢帶紅色係因為佢有鉻元素。天然嘅紅寶石係好少見，不過用Verneuil process就可以用人工方法，好平咁整紅寶石出來。其他寶石級嘅剛玉重有藍寶石。佢，藍寶石，祖母綠同埋鑽石合稱四大寶石。"}
{"id": "6557", "revid": "154298", "url": "https://zh-yue.wikipedia.org/wiki?curid=6557", "title": "鑽石", "text": "鑽石（學名金剛石）係碳其中一隻同素異形體，亦都係地球上硬度最高、光澤絕倫嘅天然礦石物料。佢硬、透明兼且光色散度高，高質素嘅會用嚟整珠寶，質素低啲嘅可以響工業上用嚟做切割。鑽石唔易磨損，只會畀其他鑽石，同幾隻物料刮得花。每年有成一億三千萬卡（26000 千克）開採出嚟，同時亦都有100,000 千克人工造出來。天然嘅鑽石通常喺金伯利岩搵到，而嗰種岩石祇喺最古老嘅地殼出現。\n鑽石係四月嘅「誕生石」。\n單位轉換.\n1 卡（克拉/Carat）= 0.2 公克 = 100 份 = 200 毫克\n價值鑑定.\n揀鑽石一般都係用4個C嚟評定價值。"}
{"id": "6562", "revid": "259", "url": "https://zh-yue.wikipedia.org/wiki?curid=6562", "title": "代數", "text": "代數可以解做："}
{"id": "6563", "revid": "143999", "url": "https://zh-yue.wikipedia.org/wiki?curid=6563", "title": "代數學", "text": "代數學係研究代數結構嘅學問。\n基本嘅代數結構包括羣（group）、環（ring）同域（field，又叫做「體」= \"corp\"）。\n現代數學入面，代數學同幾何學有深刻嘅關係；拓撲學、代數幾何同表示理論係其中表表者。\n歷史.\n代數嘅起源可以追溯到古巴比倫時代，當時啲人發展出一套比起之前更加進步嘅算術系統，令到佢哋可以用代數嘅方法來計數。因為用咗呢個系統，佢哋可以列出含有未知數嘅方程並求解，呢啲問題喺今日一般係用線性方程、二次方程同不定線性方程等方法來解答嘅。"}
{"id": "6568", "revid": "219232", "url": "https://zh-yue.wikipedia.org/wiki?curid=6568", "title": "C (程式語言)", "text": "C程式語言係一隻電腦程式語言，通常淨係叫C。佢係丹尼士列奇（Dennis Ritchie）響1970年代作畀Unix操作系統用嘅。因為佢兼具高低階語言特徵，所以用途廣泛：由底層操作系統到上層唔同軟件，都可以用C嚟寫。\n設計.\nC語言設計目標係提供一種能以簡易嘅方式編譯、處理低階記憶體、產生最少嘅機械碼同啲唔需要任何執行環境支援就行到嘅程式語言。縱使C語言有咗好多低階處理嘅功能，但喼住良好跨平台嘅特性，以一個標準規格寫出嘅C語言程式可以喺第啲電腦平台上進行編譯，甚至有埋啲嵌入式處理器同埋超級電腦嘅作業平台。\n語法.\nHello World 程序.\n下面係一個輸出設備（stdout）印串字 \"Hello, world!\" 出嚟嘅簡單程式，通常係初學程式語言嗰陣嘅第一個程式：\nint main(void)\n printf(\"Hello, world!\\n\");\n return 0;\n了解.\nC語言由函數同變量組成，函數就似係Fortran入面嘅子程序同函數。\nC嘅程序從 codice_1 開始行。codice_2 函数會調用同控制第啲函數嚟做嘢，例如上面嘅codice_3。程式員可以自己寫函數，或從庫中調用函數。喺上面嘅codice_4令到codice_2畀返個值去調用程序嘅殼層，表明程序成功行完。\n一個C語言嘅函數由返回值、函數名、參數列表同函數體組成。函數體嘅語法同啲複合句一樣。\n複合句.\nC語言複合句嘅格式係：\n 語句;\n 語句;\n複合句可以令幾句語句喺文法上變成個語句。\n有時複合句係必須嘅，唔用就會產生錯誤。好似用循環語句，萬一有幾句嘢，最好用返括號將佢哋合併做句複合語句。冇複合語句，系統就齋睇第一個分號前嘅內容做成個循環體。\n需要注意嘅係，部分C編譯器並唔撐喺任意位置度用複合句。\n條件句.\nC語言有兩種條件句形式，分别係if同switch。\nIf 嘅格式係噉：\nif(算術式) // 萬一\n 語句; \n// 仲有時會else：\nelse // 否則\n 語句;\n算術式嘅值如果唔係零就代表條件係真；如果條件係假嘅，程式會跳過if度嘅語句，直接行之後嘅語句。但係如果if後面有else而條件係假嘅話，程式會跳去else度執行。if同else後面嗰句可以係第個if語句。有呢種套疊式嘅結構先有更複雜嘅邏輯控制流程。喺一般情況下，else實同最近嘅if成啤，所以會成日用啲括弧{}越過呢個限制。比較下面兩種情況：\nif(論理式)\n if (論理式)\n 語句; \n else\n 語句;\nif(論理式A)\n if(論理式B)\n 語句;\nelse \n 語句;\n要注意依度嘅縮進同換行齋係方便啲嚟讀。編譯器唔識依啲縮進層級估個 if 同 else 對應嘅關係。\nswitch通常用响對幾種有明確值嘅條件。佢要求嘅條件值通常係整數或者字元。同switch搭配嘅條件轉移係case。控制程式會跳到滿足條件嘅case一直向下執行，直到語句完曬或者撞到break。通常用到default將第啲例外嘅情況包埋。如果switch語句入面有唔成立嘅條件，控制程式會跳去default行；冇咗default，就會直接行下句語句。switch係可以嵌套嘅。\nswitch 個值出嚟\n case A:\n case B:\n 語句段一; // AB都行緊\n // 第啲句…\n break; // 跳到去 switch 最後嗰度\n case C:\n 語句段二;\n break; \n default: // 唔係A、B、C嘅會嚟伊度\nIf句式可以省略成噉：\n// 算術式?值1:值2;\n// 如:\n a = b&gt;c ? b : c // 如果變數b嘅值大過變數c就將變數b嘅值俾哂變數a\n循環句.\nC語言有三種循syntaxhighlight句：\ndo\n 語句;\nwhile(判斷式); \n// 同:\nwhile(判斷式) \n 語句;\n// 同:\nfor(初始化;判斷式;算術式)\n 語句;\n喺while同for入面，語句不斷行直到判斷式嘅值係零。喺do...while語句入面，循環仲會先行一次。呢三種循環結構可以互相轉化：\nfor(初始化;判斷式;算術式)\n 語句;\n如果語句冇用continue語句，就相當於\n初始化;\nwhile (判斷式) {\n 語句;\n 算術式;\n當循環條件一直係真嗰陣，就會產生無窮迴圈。\n跳轉句.\n跳轉句包括四種：goto、continue、break同return。\ngoto 標記;\ngoto語句係無條件轉移句，標記一定要喺當前函數嘅定義，要用標記:嘅格式定義。程式會跳到去標記度繼續執行。由於goto難讀啲，所以對新手嚟講係少用啲。GCC 編譯器拓展撐對指針goto同埋宏內嘅goto，一定程度上增強咗goto嘅可讀性。\ncontinue語句用喺迴圈句入面，作用係完哂前一輪嘅迴圈，即刻開始下一輪迴圈。\nbreak語句用喺迴圈句定switch入面，作用係完咗當前迴圈，跳出循環體外繼續行。但係break跳得一層迴圈。要跳出多重迴圈嗰陣，可以用goto令至程式更為簡潔。\n當一個函數行完，要俾返回值嗰陣用return。return可以係個運算式或變數。如果return後面冇值就會乜都唔俾。"}
{"id": "6570", "revid": "70546", "url": "https://zh-yue.wikipedia.org/wiki?curid=6570", "title": "數理物理學", "text": "數理物理學係理論物理學中，有嚴格數學定義嗰一部份。渠係現代數學嘅一個重要方向。\n數學家同物理學家嘗試瞭解量子重力、量子場論同埋超弦理論嘅努力，係數理物理學嘅主要動力源泉。\n渠大致包括以下主題："}
{"id": "6572", "revid": "1490612", "url": "https://zh-yue.wikipedia.org/wiki?curid=6572", "title": "自然數", "text": "自然數係數數（讀「」）嘅數，自然得出。一二三四咁一路數落去。根據 ISO 80000 - 2 標準中採用嘅定義，自然數指「非負整數」。至於一之前嘅零，係咪自然數就，就未有定案，因爲自古無話由零數起，唔係咁自然，有人唔計，有人計。自然數用來講幾多個，幾多件，例如八個橙，六個人。亦可以數次序，好似年紀排第二咁。\n喺集合論裏面，自然數係用集合嚟定義嘅，其中關鍵運算叫做「後繼」，一個集合A嘅後繼定義為：formula_1\n有咗集合之後，就可以定義自然數：首先定義0為空集，跟住定義1為「0嘅後繼」，即集合0'={0}。跟住定義2為「1嘅後繼」，即集合1'=0' '={0,1}={0,{0}}。定義3為「2嘅後繼」，即集合2'=0' ' '={0,1,2}={0,{0},{0,{0}}}，如此類推。\n用集合論證明：0唔等如1，2，3...；1唔等如2，3...\n用同樣嘅方法可以定義加法，然後證明2+2=3+1。\n跟住，用自然數，同埋等價類嘅概念，可定義整數；\n用整數，同埋等價類嘅概念，可定義有理數；\n用有理數，同埋極限嘅概念，可定義實數；\n用實數，同埋域延拓嘅概念，可定義複數。\n符號.\n數學家用 N 或者 ℕ 去表示所有自然數組成嘅集，有啲舊啲嘅書亦都會用 \"J\" 呢個符號。\n爲咗清楚表明講緊嘅自然數包唔包括 0 ，啲人會用上標或者下標嘅 0、+、* 等嘅符號：\n另外，由於自然數好自然咁座落係整數集入面，所以可以用正整數同埋非負整數嚟表達佢哋："}
{"id": "6573", "revid": "56110", "url": "https://zh-yue.wikipedia.org/wiki?curid=6573", "title": "道德經", "text": "道德經係中國古代經書，相傳係公元前600年周史官老子李耳寫嘅。呢本書對中國嘅哲學思想有好大影響。呢本書可能係編集唔同人嘅作品，作者係邊個都家下都重拗緊。"}
{"id": "6574", "revid": "1384", "url": "https://zh-yue.wikipedia.org/wiki?curid=6574", "title": "電話", "text": "電話（舊譯名：德律風、國家萬里傳音、電器傳聲器機）係通訊機器，借電波傳送聲音。\n二零零二年六月十五號，美國國會決立第二百六十九號議案，確認電話發明人係安東尼奧穆斯（Antonio Meucci），1860年佢喺紐約嘅意大利文報紙上展示與及講解世上第一部電話。雖則花旗鬼庇路（Alexander Graham Bell）其後都聲稱發明電話，不過就遲咗小小，之但係勝在有功於推廣電話。\n另外，同貝爾同期發展電磁傳聲電話嘅，重有另一個美國人艾利沙奇勒，同埋發明人愛迪生（Thomas Alva Edison），貝爾早其他兩人少少申請到專利，所以發明權歸佢。\n電話技術，日新月異，唔使安死一笪地方先用到，而家幾乎人人都有部電話，唔使線拉住，細到隨身袋住，此爲手提電話，又叫做手機；可以上網嘅，叫做智能手機。\n有關電話嘅Unicode字符.\n電話嘅Unicode字符包括：℡（U+2121）、☎（U+260E）、☏（U+260F）、✆（U+2706）同埋📞（U+1F4DE）。"}
{"id": "6575", "revid": "17287", "url": "https://zh-yue.wikipedia.org/wiki?curid=6575", "title": "六四天安門事件", "text": ""}
{"id": "6577", "revid": "174752", "url": "https://zh-yue.wikipedia.org/wiki?curid=6577", "title": "氨水", "text": "氨水係氨溶響水之後液體。氨水又叫氫氧化氨，不過呢種化合物係唔存在嘅，因為根本分唔到出來。氨水係弱鹼。酸鹼值係11.63。"}
{"id": "6578", "revid": "143999", "url": "https://zh-yue.wikipedia.org/wiki?curid=6578", "title": "幾何學", "text": "幾何學（；；，）係數學嘅一個子領域，專門思考有關形狀、物體嘅相對位置以及空間嘅特性等嘅課題。幾何學理論以點、直線、平面、角以及維度等嘅概念為基礎，會用數學證明嘅方法，證明描述呢啲概念嘅定理，靠噉嚟增進人類對呢啲概念－以及呢啲概念相應嘅現實世界物體－嘅理解。\n幾何學歷史悠久：公元前嘅古希臘等多個遠古文明都有獨立噉建立幾何學方法諗長度、面積同容量等嘅概念，用嚟做設計建築等嘅多種用途；形式化嘅幾何學源於古希臘－喺公元前 3 世紀，古希臘數學家歐幾里得（Euclid）喺佢本名著《幾何原本》（Elements）當中用公理化嘅方法證明咗多條幾何學上嘅定理，為後世嘅幾何學研究奠定咗一個重要嘅根基。而中世紀（5 至 15 世紀）及打後嘅數學家亦一直有將幾何學再發展上去。\n喺廿一世紀初，幾何學知識相當有影響力，喺好多科學同工程學領域上都相當有用，例如：古典力學喺分析物體嘅移動嗰陣，成日都會用到距離同速率等建基於幾何學嘅概念；電腦圖像泛指用電腦整嘅圖像，而一部電腦整 3D 模型嗰時要做運算，中途用到「個模型呢條呢條邊有幾長」同「個模型呢隻呢隻角有幾大」噉嘅資訊；建築學研究建築物嘅設計，會對建築物作出幾何分析－建築物唔同部位嘅角度同長度會影響棟建築物穩唔穩陣... 呀噉。\n空間基礎.\n幾何學係研究空間嘅數學子領域。「『空間』呢個概念要點定義」係一條可以幾撈絞嘅問題，不過喺最基本（歐幾里得幾何）上，空間可以用點、直線同埋平面等嘅概念想像。\n0D：點.\n點係幾何學上嘅一個原始諗法：\n塊平面上嘅一點 formula_2 就係 formula_3 入面嘅元素；用日常用語講嘅話，即係 formula_2 可以寫做 formula_5，當中 formula_6 同 formula_7 都係實數（formula_8）。值得一提嘅係，點原則上係一個抽象化嘅概念，淨係存在喺人嘅想像之中－理論上嘅點係冇長度同闊度嘅，而當一個人攞支筆畫一粒肉眼睇得到嘅點嗰陣（好似下圖噉），嗰點查實經已有返咁上下長度同闊度，所以人先可以用肉眼睇得到，嚴格嚟講唔可以算係一點，頂嗮攏只可以算係攞嚟表示一點嘅符號。\n點係幾何學最根基嘅諗頭－有咗點嘅概念，就有得定義同闡述第啲重要嘅幾何學概念同諗法，例如「是但兩點之間，都可以畫條獨一無二嘅線」呢條公理噉。\n1D：直線.\n直線係幾何學想像中一種「冇闊度、有長度嘅嘢」，當中「直」係指「上面啲點均勻噉分佈嘅線」：\n好似下圖噉就係一條「線」－下圖條線實質上有闊度（如果唔係就唔會用肉眼睇得到），所以只係一個用嚟表示一條線嘅符號。\n喺歐幾里得幾何入面，兩條直線之間可以有交點（intersection；一粒同時屬嗰兩條線嘅點），又可以有平行（parallel）嘅關係－如果話兩條線係平行嘅，意思係話無論將嗰兩線延長幾多都好，兩條線都唔會有交點。好似下圖噉，下圖有三條線 formula_20、formula_21 同 formula_22，當中 formula_20 同 formula_21 喺 ABCD 嗰點（頂點）相交，而 formula_20 同 formula_22 喺 EFGH 嗰點（都係頂點）相交，formula_21 同 formula_22 平行：\n直線仲可以掕埋「曲線」嘅概念：曲線係一種幾何物體；同直線一樣，曲線可以想像成由兩點之間嘅點組成嘅集，不過曲線「可能係唔直嘅」嘅（好似下圖噉）；技術性啲噉講，曲線可以想像成直線嘅廣義化－「線」可以包嗮所有「由兩點之間嘅點組成嘅集」，而直線就計係線嘅一種，特指「上面啲點均勻噉分佈嘅線」。\n2D：平面.\n喺歐幾里得幾何裏面，一塊平面係一塊 2D 而且冇曲率嘅幾何物體，有長度同闊度但冇高度，（最少理論上）可以向住任何方向無限噉延伸。如果用最常用嗰隻坐標系統嚟諗嘅話，平面同直線嘅分別可以想像成「要用幾多個數先可以描述一點嘅位置」（睇埋維度同坐標等嘅概念）－\n下圖係互相成平行嘅三塊平面（想像三塊平面都冇高度－即係無限咁薄）：\n歐幾里得研究嘅幾何好大部份都係喺平面入面發生嘅幾何（即係所謂嘅平面幾何），包括咗平面上面嘅三角形、圓形、平行線同角度呀噉。而根據呢套研究，平面有好多特別嘅性質：\n... 呀噉。\n一去到 2D，就可以諗埋角嘅概念：是但攞一點（例如下圖嘅 formula_9），由嗰點向住兩個方向（例如下圖嘅 formula_32 同 formula_33）各射一條直線出去嘅話，兩條射線之間就會形成一隻角（下圖 formula_34），而角度就係一隻角可以有嘅特性，反映隻角「有幾大」；喺實際嘅幾何分析上，一隻角通常會用 formula_35 嘅符號嚟表示，下圖嘅 formula_34 會寫做 formula_37 噉嘅樣，而且會用噉嘅符號表示啲角嘅大細－formula_38 表示「formula_39 呢隻角係 90° 咁大」... 如此類推。\n3D 或以上.\n有咗點、直線、曲線、平面同角呢啲基本概念，研究者就可以對現實世界嘅空間做出基本嘅分析：3D 空間指笪空間入面嘅每個可能點都要有三個數 formula_40，先可以講明佢喺邊個位－人類日常生活當中會接觸到嘅世界，就可以想像成一笪 3D 空間，有三條完全直嘅軸；响呢笪 3D 空間裏面，\n一笪 3D 空間會有好多點，可以有直線、曲線同平面，而線之間或者平面之間（或者線同平面之間）可以有角度。\n對 3D 或以上維度嘅空間嘅分析好有用。幾何學家會用數學證明嘅方法，探究點、線同埋空間有咩特性，而第啲領域嘅工作者就可以攞住呢啲知識去做嘢：喺廿一世紀初嘅多數工程學應用上，分析空間嘅特性可以齋靠「將空間想像成笪 3D 空間，而且每個位置都可以用實數坐標表示」就搞得掂－呢種分析可以攞嚟分析交通工具（汽車等嘅嘢郁動，就係改變喺空間入面嘅位置）同建築物（一棟建築物會有長度、闊度同高度）等工程學上會想分析嘅嘢；古典物理學上嘅分析可以齋靠 3D 就搞得掂，而進階嘅物理學－例如廣義相對論－仲會用到多過三個維度嚟描述時空。\n理論基礎.\n幾何學理論基礎（foundations of geometry）係指嘗試用公理化嘅方式推導出一套有系統嘅幾何學嘅數學研究。喺建立幾何學理論嗰陣，數學家希望做到齋靠以下幾樣嘢砌出一個內部一致（即係唔能夠由個理論嗰度推導出邏輯性矛盾）嘅理論：\n數學家一般都希望一套幾何學理論所用嘅原始諗法同公理數量有咁少得咁少（可以睇埋奧坎剃刀）；喺有咗啲原始諗法同公理之後，數學家就會做數學證明，嘗試由公理同邏輯上嘅定律嗰度證明新嘅定理，最後呢啲公理同定理就形成一套幾何理論。喺廿一世紀，有唔少數學家仲喺度思考（例如）有冇方法可以用某啲被認公理嘅陳述式嗰度，推理出第啲被認為係公理嘅陳述式，諗住噉做可能幫到手建立一套用嘅公理數量更加少嘅幾何理論。\n歐幾里得公理.\n歐幾里得幾何（Euclidean geometry）係由著名古希臘數學家歐幾里得諗出嚟嘅一套幾何學，亦係公元頭嗰兩個千年內嘅標準幾何學。响佢本名著《幾何原本》（Elements）裏面，歐幾里得提出咗五條公理，以「假設咗呢五條公理係真確」做前提嚟諗幾何學：\n然後歐幾里得就攞住呢五條公理、用數學證明嘅方法證明嗮當時已知嘅幾何學定理。喺歐幾里得之後，仲有數學家試過對呢拃公理嘅具體定義作出修改－即係將條公理嘅定義改做比較清楚易明嘅形式，但改前改後拃公理都係可以攞嚟證明已知嘅幾何定理嘅。\n重要概念.\n大細.\n長度（length；formula_50）、面積（area；formula_9）同體積（volume；formula_52）都係講緊一嚿幾何物體嘅「大細」（掗咗幾多空間），不過係講緊唔同維度嘅大細－1D 嘅物體，例如直線、射線同曲線呢啲物體嘅大細，就叫長度；呢個數值可以大致想像成「反映緊條線由幾多粒點組成（亦可以睇返集合）」，條線有嘅點數量愈多，長度數值就愈高。如果嚿物體係 2D 或者以上嘅話：\n好似上述噉嘅公式可以攞嚟計啲簡單嘅形狀嘅面積同體積。至於複雜啲嘅形狀嘅面積同體積要點計，可以睇吓（黎曼）積分同勒貝格積分等嘅課題。順帶一提，喺高等嘅數學入邊（大學或以上），好多時啲人或者啲書會將長度、面積同體積等嘅概念一律統稱做體積（volume），唔理佢嘅維度係乜都照樣噉叫。\n形狀相似.\n全等同相似都係用嚟講兩個物件有幾類似嘅概念，喺平面幾何入邊，相似就係話兩件物件嘅形狀相同，而全等就係話佢哋形狀同大細都相同。喺球面同雙曲幾何入邊係無相似三角形嘅概念嘅，只有全等三角形。\n囂拔喺將幾何公理化嗰陣，將全等當成一個無定義名詞，並用公理去刻劃佢嘅性質。變換幾何學推廣咗全等同相似嘅概念，研究喺唔同嘅變換之下邊啲幾何性質係唔變嘅。"}
{"id": "6579", "revid": "120591", "url": "https://zh-yue.wikipedia.org/wiki?curid=6579", "title": "李安納度·達文西", "text": "李安納度·達文西（，），又譯做達芬奇，係意大利文藝復興時嘅羅馬天主敎徒，有無限嘅好奇心同發明精神，以至佢建築、解剖、雕刻、工程、發明、幾何、音樂、繪畫樣樣皆精。亦譽為當時最出色嘅畫家。\n李安納度·達文西除咗畫功好之外，佢喺科學方面都好有天分。佢成功畫咗人體解剖圖，並且按住解剖圖設計咗機械人。佢同時設計咗好多建築物同各種先進工具，但係喺佢過身嗰一刻，大部份設計都冇人落實去製造。而佢嘅設計大部分都收錄喺佢嘅畫冊入面。\n生平.\n李安納度·達文西喺托斯卡尼一條村仔出世。由於佢係一個翡冷翠有錢佬同一個農婦所生嘅私生子，所以佢係冇姓氏嘅。李安納度·達文西（da Vinci）嘅意思只係『喺文西度嚟』咁解而唔係佢嘅姓氏。\n1460年中期佢哋成家搬咗去翡冷翠。李安納度·達文西喺嗰度接受咗當時意大利地區最好嘅教育。大概1466年，佢去咗一個出名嘅畫家 ——韋羅基奧嘅畫室學畫。\n1519年5月2號，李安納度·達文西死喺法國 Clos Lucé，享年六十七。"}
{"id": "6580", "revid": "1832260", "url": "https://zh-yue.wikipedia.org/wiki?curid=6580", "title": "貝多芬", "text": "貝多芬（；，；）係德國作曲家同鋼琴大師。佢係歷史上一位出色嘅作曲家，亦都係西洋音樂古典時期到浪漫時期一位代表人物。佢嘅名聲同才華，令到當時好多人模仿同產生唔少靈感。\n生平.\n1770年貝多芬生於德國城市波恩嘅一個平民家庭，阿爺原籍荷蘭，之後移居德國（貝多芬個姓源自家族住過嘅「貝多芬村」，於是家族改名做貝多芬），做過當地嘅宮廷樂長。佢阿爸約翰係個男高音歌手，經常飲醉酒，阿媽瑪麗亞係宮廷大廚個女。貝多芬自細就顯露佢音樂上嘅才能，三歲時天分俾阿爺發現。佢個名嘅「凡」（van）唔係德文入面嘅「」，唔代表任何貴族嘅封號，而係顯示佢嘅家鄉。「路德維希」亦正係佢阿爺嘅名。\n死因.\n貝多芬嘅死因眾說紛紜。當時嘅醫生下結論，死因係浮腫病。有人認為佢係死於梅毒。經後世專家對貝多芬遺留落嚟嘅頭髮進行嘅醫學化驗，結果顯示，貝多芬係死於鉛中毒。雖然呢個發現對梅毒致死嘅推測有一定嘅支援作用，但係現時普遍認為，呢個係由於當時工業污染咗多瑙河嘅魚，而貝多芬又好鍾意食嗰個河段嘅魚，所以魚體內嘅鉛，喺佢身上沉積而致死，並唔係貝多芬為咗醫梅毒而食含鉛嘅藥所做成。貝多芬性格狂躁，生理方面又受慢性肚瀉同肚痛嘅折磨，都係由鉛引起嘅。\n性格.\n後人一向認為，貝多芬嘅一生，就係不屈不撓與命運，同人類社會嘅不平等鬥爭嘅一生。自小受到酗酒嘅爸爸虐待，以及急功近利嘅訓練。到長大之後，媽媽過身，家庭嘅重擔落喺作為大哥嘅貝多芬身上。對拿破崙嘅崇拜以及幻滅。中年時期出現嘅耳疾，個侄又不肖，生活拮据以及終身未婚，貝多芬都係逆來順受，用音樂嘅語言表達出心底裏嘅抗爭精神，從未有為五斗米折腰。佢嘅名言「握住命運嘅咽喉」，係佢一生精神嘅真實寫照。據講佢臨終前，雷電交加，瞓喺病床上嘅佢突然垂直個身，伸手抓向空中，好似要握住啲乜。這一情景，更俾後人認為係貝多芬自己對呢句名言嘅形象化。\n傳說有一次貝多芬同歌德喺小路上，迎面開來一架貴族嘅馬車。佢哋兩個人只好行埋一邊企。但兩人嘅態度截然不同，歌德對喺身旁駛過嘅貴族鞠躬問好，而貝多芬就嚴肅傲然。車上嘅貴族亦好彬彬有禮咁向兩人問好。後來貝多芬懷疑歌德嘅為人，兩者嘅友誼亦因此破裂。\n貝多芬深受當時法國大革命嘅影響，喺佢嘅作品中，明顯可以睇到「自由，平等，博愛」嘅倡導性主題。序曲科利奧蘭，英雄交響曲同埋合唱交響曲，甚至喺歌劇《費德里奧》裏面囚徒合唱一景，直接咁「唱出」對自由嘅強烈渴望「噢，自由啊，自由，你幾時返到身邊？？」。\n喺行動上，有一次，貝多芬聽到要舉行音樂會為貧困嘅人民籌集捐款，就立即帶病上場演奏，為佢所同情嘅人獻上自己嘅一份力量。\n貝多芬雖然嚴肅傲然，但並唔係冇愛。佢亦談過戀愛，雖然以失敗告終，但係就催生咗第四交響曲同埋小提琴協奏曲。佢對兄弟個仔仔卡爾非常慈愛，甚至溺愛。有一次為咗帶佢返屋企，貝多芬冒雨出門，最後因為雨水濕身而病咗，健康大為惡化。\n音樂.\n貝多芬係劃時代嘅作曲家。佢嘅代表作品包括鋼琴奏鳴曲、交響曲同埋弦樂四重奏：32 首鋼琴奏鳴曲，包括《悲愴奏鳴曲》、《月光奏鳴曲》同埋《鍵盤》（\"Hammerklavier\"，作品106）等被尊為鋼琴嘅「新約全書」（「舊約全書」係巴哈嘅《平均律鋼琴曲集》）： 交響作品有《第三交響曲（英雄）》、《第五交響曲（命運）》、《第六交響曲（田園）》、催眠人嘅第七交響曲第二樂章、《第九交響曲》、重有小提琴協奏曲同五首鋼琴協奏曲；弦樂四重奏有六支優雅嘅 Op.18，中期激情嘅 Razumovsky，同埋晚期幽默嘅 Op.135，靈性嘅 Op. 131、132（其中包括謝神曲 \"Heilige Dankgesang\"）同埋超越世代嘅 Op.133 大賦格。\n佢早期嘅音樂，受海頓同莫札特嘅古典主義風格影響好大，好似第一交響曲。到咗中後期，越嚟越表現出佢強烈嘅個人風格，甚至借音樂表白自己嘅理想同訴求。\n貝多芬可以話繼承咗德奧作曲家巴哈、海頓、莫札特嘅音樂精髓，將古典主義音樂嘅形式方面推到極限。\n特別係佢嘅交響曲，除咗第六交響曲分為 5 個樂章，其餘嘅 8 部都係四個樂章，遵照海頓，莫札特確立嘅交響曲結構，即第一樂章快板，第二樂章慢板，第三樂章小步舞曲或諧謔曲、第四樂章急板或快板寫成嘅。由第三交響曲開始，形式同內容開始統一，一個分明嘅線索主題、思想貫穿整部交響曲，呢樣嘢第五同第九交響曲裏面特別鮮明，呢樣嘢係貝多芬之前嘅嘅作曲家做唔到嘅。結果就係，貝多芬嘅交響曲有更多嘅「現實表現力」同「情感刻畫」。聽眾唔再係單一咁去享受靚嘅旋律，而係需要去思考同揣摩，作曲家嘅意圖同動機。大大豐富咗音樂嘅內涵。可以話，正係浪漫主義音樂嘅基礎。\n有人話，貝多芬一生創作嘅作品都係圍繞住「英雄」呢一個主題。特別係九首交響曲，描述一個英雄嘅成長以同理想。\n貝多芬嘅創作通常分為 4 個時期：\n貝多芬交響曲嘅創作特點.\n交響曲響貝多芬嘅創作生涯當中佔據有核心嘅地位，唔單只貫穿佢創作生涯之中嘅各個年代，亦係最集中體現佢音樂理想嘅作品。\n繼承同埋創新.\n貝多芬嘅創作吸收咗前人嘅精華，亦發展埋佢嘅個人特色。對於貝多芬影響比較重嘅作曲家有古典主義嘅海頓、莫札特、巴洛克時代嘅巴哈、韓德爾。\n貝多芬喺波恩時期曾師事聶夫（Neefe, Christian Gootlob），聶夫係一位對位法專家，教過貝多芬學習巴哈嘅平均律鋼琴曲集（可能係部分），交響曲嘅創作之中，貝多芬用咗複調音樂嘅技巧，作為發展主題嘅手法。第三同第七交響曲嘅第二樂章，都有複調音樂；貝多芬非常欣賞韓德爾嘅創作，並吸收咗韓德爾清新、剛健嘅精神；貝多芬嘅創作，遵循古典主義規範，繼承咗海頓，莫札特嘅創作風格同形式。\n法國大革命嘅影響.\n法國大革命音樂對貝多芬嘅影響主要體現喺廣場音樂同埋進行曲。廣場音樂寬廣嘅氣息同埋用到大規模大編制樂隊都係貝多芬交響曲嘅特點，而進行曲嘅影響表現喺強烈嘅節奏感同埋樂曲中出現嘅軍號聲。\n德奧同其他民間音樂.\n例如第六交響曲《田園》。\n貝多芬對於交響曲嘅貢獻.\n貝多芬嘅交響曲大大擴展音樂藝術嘅表現力。\n貝多芬交響曲嘅一般結構.\n第一樂章：快板速度嘅奏鳴曲式，係交響曲嘅最重要樂章。\n第二樂章：抒情性嘅樂章，通常係行板慢板，亦有小快板速度。\n第三樂章：快速嘅諧謔曲。\n第四樂章：迴旋曲式/奏鳴曲式/變奏曲式，係歡呼勝利嘅終曲樂章。\n可以話，貝多芬喺交響曲當中，係用自己嘅方式嚟闡述呢個世界。\n作品.\n貝多芬最重要嘅作品包括32首鋼琴奏鳴曲、9首交響曲、5首鋼琴協奏曲、小提琴協奏曲、三重協奏曲同埋晚期弦樂四重奏。\n神秘嘅第十交響曲.\n貝多芬創作第九交響曲後，就開始構思創作第十交響曲。佢嘅筆記以及畀人嘅書信對話中都有提到呢部作品，佢話，呢首交響曲描述嘅係一種大綜合，空間方面上至天下到地。時間方面就係古往今來到未來。可以話係一部宇宙交響曲。最奇怪嘅係貝多芬曾經表示，第十交響曲已經作好咗。但佢死咗之後，啲人根據佢嘅指示，都揾唔到總譜。\n1844年，貝多芬嘅助手安東·辛德勒發表一篇關於呢首交響曲嘅文章，文章引起當時廣泛嘅關注同猜測。由嗰時開始，有關呢首交響曲嘅新發現嘅線索同推測就層出不窮，但其實冇乜突破性進展。\n甚至重有人話自己聽過第十交響曲嘅第一樂章，但呢個講法並無證據支持。\n巴利·庫珀博士（Barry Cooper）根據各種搜集得到嘅稿件，重構第十交響曲嘅第一樂章。但作品並冇得到音樂界嘅普遍認可。\n影響.\n貝多芬開啓咗浪漫主義音樂。從此之後，經過舒伯特、孟德爾遜、華格納、羅伯特·舒曼、馬勒、理察·史特勞斯等作曲家嘅努力下，浪漫主義音樂得以開花結果，繁盛整個19世紀。\n貝多芬嘅音樂可以話係西方音樂嘅典範及開源之作。喺交響曲方面，佢賦予交響曲「神」，令佢形神兼備。第六交響曲用標題對內容進行描述同埋喺第九交響曲裏面加入人聲，都係一大創舉。後世紛紛仿效。\n作曲家布拉姆斯、華格納同埋馬勒都直言，自己係喺貝多芬嘅指引下創作。布拉姆斯直至40歲都唔敢寫交響曲，係因為佢認為自己重未有同其他音樂家嘅交會。對於同貝多芬交會嘅音樂家，有以下講法：\n華格納聽過貝多芬《第七交響曲》同埋《費德里奧》序曲，至下定決心作一個作曲家，而佢嘅樂劇理念，就是從貝多芬嘅第九交響曲裏面發展成型嘅。馬勒嘅第二交響曲同埋第八交響曲，講到底就是貝多芬第九交響曲嘅延伸。\n時至今日，貝多芬嘅音樂仍然係音樂會演出最頻繁，唱片灌錄次數最多嘅作品，深受當代聽眾歡迎。"}
{"id": "6581", "revid": "158703", "url": "https://zh-yue.wikipedia.org/wiki?curid=6581", "title": "莫札特", "text": "莫札特（，浸名，），又譯做莫差爾特，係古典時期一位好有影響力嘅作曲家。\n佢嘅作品有成 600 幾首，包括佢出名嘅交響曲、室樂、鋼琴、歌劇、合唱等音樂。莫札特係歐洲作曲家之中最長受歡迎，佢嘅作品係演奏會必備。"}
{"id": "6583", "revid": "119909", "url": "https://zh-yue.wikipedia.org/wiki?curid=6583", "title": "歷史", "text": "歷史（）或者史（），係有系統噉收集過去資料。用來做學科名嘅時候，歷史就係研究人類、家族同社會書寫紀錄。如果唔係書寫紀錄，一般都叫做史前。歷史知識包括過去事件知識，同埋歷史思考方法。\n傳統嚟講，歷史係人文學科。不過近年學術界，都會歸佢做社會科學，尤其係編年史。"}
{"id": "6584", "revid": "23434", "url": "https://zh-yue.wikipedia.org/wiki?curid=6584", "title": "社會", "text": "社會（）係一個自我繁殖嘅一羣個體，佔住特定領土，有佢自己嘅文化同建制。人為文化只係人先有，社會同人類社會係等同。社會可以指一班人，一個國家，甚至係更大嘅文化羣。"}
{"id": "6585", "revid": "259", "url": "https://zh-yue.wikipedia.org/wiki?curid=6585", "title": "蘋果樹", "text": "蘋果樹（學名：Malus domestica）係一種樹，係薔薇科植物，好多地方都有種。佢係5-12米高係細小落葉喬木，有好密樹冠。葉係互生，卵形，花係粉紅色，果響秋天成熟。佢嘅果叫蘋果，係一種生果。"}
{"id": "6586", "revid": "14", "url": "https://zh-yue.wikipedia.org/wiki?curid=6586", "title": "林檎", "text": ""}
{"id": "6587", "revid": "14", "url": "https://zh-yue.wikipedia.org/wiki?curid=6587", "title": "地利蛇果", "text": ""}
{"id": "6588", "revid": "14", "url": "https://zh-yue.wikipedia.org/wiki?curid=6588", "title": "蛇果", "text": ""}
{"id": "6591", "revid": "111307", "url": "https://zh-yue.wikipedia.org/wiki?curid=6591", "title": "龐加萊猜想", "text": "問題.\nJules Henri Poincare喺1904年嘅猜想：\n阿 Jules Henri 本係1900年希望同調群零（唔使同倫群零，一個弱啲嘅條件）就夠， 但佢自己好快發現咗個反例 -- 著名嘅龐加萊同調球（又叫正十二面體空間）。\n問題可簡化成\n龐加萊猜想難係邊道?\n可能因為條問題太簡單，所以難入手。\n雖然佢嘅高維數姐妹題， 分別由兩位天才 Stephen Smale（五維以上，1960's） 同Michael Freedman（四維，1982）解決；但係嗰的方法喺三維行唔通。（想知詳情嘅讀者可問一問丘成桐教授）\nWilliam Thurston出場：三維流形幾何化構想.\n1970年代，William Thurston 提出：任何一個三維流形都可以被切成幾舊，每舊都屬於佢指定嘅八種類型幾何之一。\n龐加萊猜想係幾何化構想嘅特例；（Geometrization Conjecture =&gt; Poincare's Conjecture）。\nRichard Hamilton出場: Ricci 流.\nHamilton 嘅構想唔太難理解。佢要個三維流形嘅度量 gij 沿一特定方向變化 （即係 Ricci 流; \"Ricci\" 指Ricci張量 Rij；可變量 t 係「時間」），嘗試令到個三維流形平平均均，睇渠到極限時變成點樣。但一邊平另一邊又可能會突起，所以中途可能會產生 奇異集 （singularity），咁就要切開佢。到最後， 你會得到三維流形嘅自然分解，實現 Thurston 嘅構想.\n但實行起來就有好多技術問題，例如：中途會產生邊種奇異集? 點樣控制? 想知詳情嘅讀者可問一問專家.（例如，寫個電郵畀Grisha）。\nGrisha Perelman 出場: 塌縮控制/regularity 估計?\n係2002年，聖彼得堡Steklov數學院嘅Grigory Perelman（一位研究Alexandroff 空間同埋 Ricci 流嘅專家）係 www.arXiv.org 出咗篇文章，入面第三頁話：\nGrisha後又來登咗兩篇文章補充， 但到底佢有無完全證明龐加萊猜想，就好難講；佢短短三篇文，非常難理解，好多專家研究到現今，先至出咗幾篇幾百頁嘅論文.\n總之，佢貢獻好大，好關鍵。\nGrisha 係2003年春天，訪問咗麻省理工學院一個星期，跟住訪問紐約石溪州立大學兩個星期，講咗十幾場報告。\nGrisha嘅一啲構築嘅啟發來自量子場論、重整群理論 （見 p.3， The entropy formula for the Ricci flow and its geometric applications， Gregory Perelman， November，2002 ）; 但佢無詳細講清楚。\n結果？.\n各方專家嘅解讀："}
{"id": "6593", "revid": "110530", "url": "https://zh-yue.wikipedia.org/wiki?curid=6593", "title": "梨屬", "text": "梨屬（；學名：'），日常生活叫梨樹（），係屬於被子植物門雙子葉植物綱薔薇科蘋果亞科嘅植物，佢嘅果係梨。葉係鵝蛋形，花係白色，有一啲會帶黃或者粉紅。梨樹嘅木，亦都適合做傢俬。\n梨樹多數係落葉樹；喬木或者係灌木，但係有一兩個品種響東南亞係常綠樹。樹原本係歐、亞、非三洲溫帶生長，本身都好抵得冷。\n文化.\n【梨】響書面文裏面係指梨樹呢種植物，唔係只係隻生果。【梨】亦有老或者年紀大嘅意思。有『孔融讓梨』嘅故仔。【梨園】係唐代教音樂戲曲嘅地方，之後泛指戲班，學戲嘅戲子叫【梨園子弟】。\n梨花又係人名，例如薛丁山與樊梨花，梨花亦係日本人名。美國作家 嘅小說 \"Lolita\" 被譯成《一樹梨花壓海棠》。\n中文裏面，\"梨\"同\"離\"同音，唔係咁吉利。所以有啲時候會避忌。【梨】嘅異體字係【棃】。"}
{"id": "6596", "revid": "259", "url": "https://zh-yue.wikipedia.org/wiki?curid=6596", "title": "阿爾卑斯山", "text": "阿爾卑斯山（德文：'；法文：'；意大利文：'；斯洛文尼亞文：'；英文：\"\"）係歐洲最大山脈，東起奧地利同斯洛文尼亞，西至法國，穿過意大利，瑞士，列支敦士登同德國。最高峰係白朗峰，響正法意邊境。"}
{"id": "6597", "revid": "56110", "url": "https://zh-yue.wikipedia.org/wiki?curid=6597", "title": "核武", "text": "核武，又叫核武器、核子武器或者原子武器，係一種武器。佢利用核反應製造爆炸來產生光熱輻射、衝擊波重有感生放射性造成殺傷同破壞，以及造成大面積污染，阻止對方軍事行動以達到戰略目的。主要有核分裂武器（第一代核武，通常稱為原子彈）同核融合武器（亦叫做氫彈，分為兩級同三級式）。亦有啲重喺武器入面放入具有感生放射嘅輕元素，以增大輻射強度擴大污染，或者加強中子放射以殺傷人員（例如中子彈）。"}
{"id": "6598", "revid": "14", "url": "https://zh-yue.wikipedia.org/wiki?curid=6598", "title": "原子彈", "text": ""}
{"id": "6600", "revid": "198513", "url": "https://zh-yue.wikipedia.org/wiki?curid=6600", "title": "地圖", "text": "地圖（）係一隻表示空間嘅方法，佢有簡單符號，顯示空間裏面物件嘅關係，以幫助航行。多數嘅地圖都係用平面模型表示立體空間。製圖工藝學科叫製圖學。石器時代已經有地圖。"}
{"id": "6604", "revid": "213994", "url": "https://zh-yue.wikipedia.org/wiki?curid=6604", "title": "國語 (大中華地區)", "text": "國語、普通話，係漢語（漢藏語系漢語族）嘅分支，基於中國北方話；係中國大陸同中華民國嘅官方語言；亦係華僑常用嘅話語之一。中國大陸稱「普通話」，台灣稱「國語」，東南亞稱「華語」，香港以往一直稱「國語」，近年開始多人叫「普通話」。唔同地區，亦略所有異。\n名.\n其實，國語、普通話、華語等詞語嘅定義好多時都會有混淆。好多人將國語、普通話、北京話、台灣話等名稱互換而用，甚至以為華語等同中文或某種漢語。以下係正式官方嘅定義：\n國語，建基於北方官話嘅北京口音，經人為規範，由中華民國教育部國語推行委員會規範同推廣。國立編譯館主編、正中書局出版嘅一部編大專用書《國語》內所解釋，國語分廣義同埋狹義嚟講，茲改述如後：「對外文嚟講，國內各個民族嘅一切語言同埋文字，可以統稱做廣義嘅國語；向本國，對方言嚟講，就指國家選定以北京地方嘅現代音系做標準音嘅標準國語，係狹義嘅國語，對內用以通行各地，對外作為國家語言嘅代表。」 \n普通話，建基於北方官話嘅北京口音，經人為規範，按照1956年2月6號中華人民共和國國務院發出關於推廣普通話嘅指示，就係「以北京語音為標準音，以北方話為基礎方言、以典範嘅著作為文法規範。」由中華人民共和國政府向全國（唔包括香港、澳門）推廣。根據香港基本法同澳門基本法，中央政府冇喺香港、澳門兩個特別行政區推廣普通話呢方面嘅角色，但兩地政府以及民間機構都會透過唔同渠道推廣普通話。 \n華語，本來指漢語，包含粵語、客語、官話等等多種漢語族語言，香港同廣東等地區到今日都依然係噉解。不過經過八十年代，新加坡同馬來西亞狹化用嚟指規範化官話，排斥粵語、客語等其他漢語仲貶低佢哋做「方言」。新加坡華語、馬來西亞華語語音多數取自北京話。\n漢語，指成個漢藏語系漢語族，當中包含粵語、客語、贛語、閩語支、吳語、湘語、官話、晉語等等多種唔可以互通嘅語言。當中嘅閩語支又分閩東語、莆仙語、閩南語、閩中語、閩北語等。不過大陸有啲字詞偷換概念，例如「現代標準漢語」同「漢語拼音」等等，明明係指規範化官話，偏偏用「漢語」嚟命名。"}
{"id": "6607", "revid": "1389078", "url": "https://zh-yue.wikipedia.org/wiki?curid=6607", "title": "戈菲安南", "text": "（，）係加納庫馬西人，一位加納政治人，係聯合國第七任秘書長。佢1962年起加入世界衞生組織，1974年到1976年返加納做旅遊部長，之後又返到聯合國做唔同職位。2001年佢獲得諾貝爾和平獎。\n安南喺1997年到2006年任聯合國秘書長嘅職位，佢個位由南韓人潘基文接任。9月，安南發表咗離職宣言，當中提到嗰時世界兩項最值得關注嘅問題：非洲嘅暴力屠殺同埋阿拉伯及以色列之間嘅種族衝突。\n喺12月19日，安南發表佢最後一次年終記者招待會，喺會上佢講到伊拉克戰爭係佢10年期間最艱難嘅時刻。"}
{"id": "6608", "revid": "42683", "url": "https://zh-yue.wikipedia.org/wiki?curid=6608", "title": "Gundam", "text": "高達（‎，GUNDAM）通常係指："}
{"id": "6612", "revid": "198212", "url": "https://zh-yue.wikipedia.org/wiki?curid=6612", "title": "馬克思", "text": "卡爾·馬克思 （，），响德國特里爾市出世，係好有影響力嘅哲學家，政經學者同埋社會主義者。佢最出名嘅學說係歷史分析階級鬥爭，響1867年出版嘅《資本論》（\"Das Kapital\"），馬克思嘅哲學理論對階級鬥爭嘅分析，佢認為呢幾千年嚟，人類發展史上最大矛盾同問題不過於唔同階級嘅利益掠奪同鬥爭。照歷史唯物論，佢大膽咁假設，資本主義終將會俾社會主義同共產主義取而代之。"}
{"id": "6615", "revid": "42683", "url": "https://zh-yue.wikipedia.org/wiki?curid=6615", "title": "脧", "text": "脧（俗讀：zoe1，文讀：ceoi1／zeoi1）係多種雄性動物嘅外生殖器官，哺乳動物嘅脧重係排泄器官添。同相同品種嗰啲雌性動物嘅陰蒂一樣，脧發育自胚胎時嘅交接器原基。雄性動物用脧嚟屙尿同交配。本文之「朘」取時興意思——陰莖，而非老套意思——未發育嘅整副嘢（陰莖及膥袋）嘅統稱。\n結構.\n人.\n脧能夠成形，全靠胚胎體內嘅特定睾丸素。如果無咗呢啲激素，生殖器就會變成屄。以人類嘅為例，由脧一直到睾丸嘅下面，可以見到呢個痕跡。有啲胚胎發育唔健全，蘇蝦仔出世時，脧下面會有裂口，出世時要做手術縫埋佢，唔係第日痾尿時，啲尿會由脧下面流出嚟，搞到周地都係。\n脧分成頭、體同埋根三部分，主要由兩個陰莖海綿體同一個尿道海綿體組成，外面筋膜同皮膚包圍。海綿體係兩端細嘅圓柱體，左、右各一，位於陰莖嘅背側。左、右兩者緊密結合，向前伸延，尖端變細，嵌入陰莖頭後面既凹陷內。陰莖海綿體嘅後端左、右分離，叫做陰莖腳，分別附喺兩側嘅恥骨下支同埋坐骨支。\n尿道海綿體位於陰莖海綿體嘅腹側，尿道貫穿佢全長。中部呈圓柱形，前端膨大嘅係陰莖頭，後端膨大稱為尿道球，固定喺尿生殖膈嘅下面。每個海綿體外面都有一層厚而緻密嘅纖維膜，分別叫陰莖海綿體白膜同尿道海綿體白膜。"}
{"id": "6616", "revid": "1831009", "url": "https://zh-yue.wikipedia.org/wiki?curid=6616", "title": "扯旗 (生理)", "text": "扯旗（，），又叫做偷柴，學名叫勃起，即係脧脧充血變硬同埋變長嘅生理反應。\n語源.\n「條嘢」豎起，睇落好似旗杆上扯起支旗咁，所以俗語叫扯旗。\n至於偷柴，係由於當偷咗一碌柴嘅時候塞入褲管，條褲嘅拉鏈位置會向上凸起，比喻喺着咗褲嗰陣扯旗，而「條嘢」嘅形狀就現形喺褲檔上面。\n生理.\n當男人受性刺激，「條嘢」入面海綿體嘅靜脈血管充血，勃起，呢個狀態人稱「扯旗」，噉「條嘢」先可以插入女人嘅陰道入面嚟性交。\n隨着男仔大個，性器官成熟到咁上下，睏親覺時都會耐唔耐就自然扯旗。年紀再大啲，有時重會就噉射精，整濕條褲添——俗稱「走雞」，雅稱「夢遺」。\n年紀.\n由大概6歲開始，男性就會扯旗，但陰莖未發育，扯旗係無咁硬同埋唔能夠射精\n目的.\n大人.\n陰道性交同肛門性交都需要男性扯旗先做到，而扯旗同時亦代表有性興奮。由於要性興奮夠強烈先可以達到性高潮，同時射精，因此要射精通常要先扯旗，不過有好少數人可以唔扯旗都射到精。\n細路.\n通常喺自慰或同其他小朋友玩兒童性遊戲時互相摸對方嘅陰莖，就會扯旗，亦都可能小朋友互相摸陰莖，從而勃起。"}
{"id": "6617", "revid": "42683", "url": "https://zh-yue.wikipedia.org/wiki?curid=6617", "title": "性交", "text": "（又寫成做愛），係人類之間富有感情嘅性行為。佢嘅作用唔止於靠性器官互相接觸嚟令男方嘅精子同女方嘅卵子相遇結合嚟繁殖後代，重有維繫男女間喺靈慾上親密關係嘅作用，層次深入過單純嘅交配，有別於絕大多數動物品種，因而得名。\n無咁多感情，兼且有啲粗魯嘅用詞有「扑嘢」同「搞嘢」。\n定義.\n「造愛」狹義上指雙方都樂意嘅「陰道（性）交」（屌屄），當中若果女方係被迫嘅話，叫「強姦」；唔指明意願嘅用詞係「性交」。\n「造愛」廣義上亦包括最少兩個人接觸互動，物理刺激性器官嚟一齊取樂嘅各種方法，譬如打飛機／出火、「乳交」（夾腸［仔］）、「口交」（含［𡳞］／吹［蕭／口琴］／舐［屄］）、「肛交」（屌屎窟）、「群交／集體性交」（多P、3P、4P、5P……［啲數字代表有幾多人參加］）……男人夾粗屌其他男人屎窟，叫「㚻姦」。喺有人唔情願嘅情況發生上述任何一項時，叫「性侵犯」。綜合一切嘅用詞為「性行為」。"}
{"id": "6620", "revid": "70546", "url": "https://zh-yue.wikipedia.org/wiki?curid=6620", "title": "Deep Junior", "text": "Deep Junior 係2006年國際象棋世界冠軍程式，作者係 Amir Ban 同埋 Shay Bushinsky。"}
{"id": "6621", "revid": "119909", "url": "https://zh-yue.wikipedia.org/wiki?curid=6621", "title": "古埃及", "text": "古埃及（）係源遠流長嘅文明。佢位處非洲東北，由尼羅河中游向下游發展，歷時超過三千五百年。佢哋國力時有盛衰，強嘅時候可以伸到東面沙漠、西奈半島、紅海沿岸、地中海東岸嘅亞洲地方，同埋西邊沙漠嘅綠洲；最高峰係大約公元前2000年時期嘅新王國。"}
{"id": "6623", "revid": "1850481", "url": "https://zh-yue.wikipedia.org/wiki?curid=6623", "title": "哥倫布", "text": "哥倫布（，，）係一位探險家同生意人。佢響1492年10月12號橫過大西洋，去到美洲。\n歷史上佢曾經畀人誤認做第一個歐洲探險家到美洲。佢要到1498年第三次旅程先至到美洲大陸本身。雖則係唔係第一，不過佢對後世歐洲人到美洲探險同殖民就有好大影響。好多美洲地方都有哥倫布日。但係喺美洲嘅原住民社區裡面，哥倫布經常被人睇做歐洲人屠殺同奴役美洲原住民嘅象徵。1991年11月，加州伯克利市政府為咗引起大家對原住民歷史嘅關注，將「哥倫布日」改咗名做「原住民日」（Indigenous People's Day）。從此以後，越來越多人開始唔再慶祝哥倫布日，而唔再慶祝哥倫布日嘅人當中，好多人都改為過原住民日。\n有人話哥倫布係熱那亞出世。熱那亞就響今日意大利境內。不過亦有其他歷史學家唔同意。"}
{"id": "6624", "revid": "143999", "url": "https://zh-yue.wikipedia.org/wiki?curid=6624", "title": "莎士比亞", "text": "莎士比亞（，；晚清魯迅《摩羅詩力說》（1908年2月）稱佢為「狹斯丕爾」）係英國演員、劇作家同詩人，有時亦簡稱莎翁。莎士比亞編寫過好多作品，佢嘅劇作響西洋文學好有影響，亦都畀人翻譯做唔同語文。連德意志嘅歌德都係佢嘅戲迷。"}
{"id": "6625", "revid": "70546", "url": "https://zh-yue.wikipedia.org/wiki?curid=6625", "title": "胡榮華", "text": "胡榮華（）係中國象棋特級大師，喺上海出世。\n2006年7月，渠又喺北京中國棋院贏得全國象棋賽冠軍。\n近年胡榮華力主改革中國象棋嘅賽制規則，以避免消極和棋充斥。\n出面參考.\n新浪體育：《胡榮華61歲的刀仍然很犀利 坦言消極和棋傷害巨大》"}
{"id": "6626", "revid": "42683", "url": "https://zh-yue.wikipedia.org/wiki?curid=6626", "title": "Chessgames.com", "text": "ChessGames.com係一個龐大又免費嘅國際象棋資料庫，有非常好嘅搜尋功能。\n佢哋有個專欄，《每日問題》，每星期有個主題，由最容易嘅星期一問題直到非常之複雜嘅星期五、星期六同星期日問題，畀讀者嘗試解決。\n有好多註冊咗（免費）嘅讀者，可以係佢哋網頁上依牙鬆鋼（\"kibitzing\"）。"}
{"id": "6630", "revid": "136852", "url": "https://zh-yue.wikipedia.org/wiki?curid=6630", "title": "紙", "text": "紙（）一張平而簿嘅纖維，多數係用來寫，畫或者印嘢。而裏面嘅纖維係由纖維素構成。常見嘅紙纖維係來自木漿樹，多數都係軟木。之不過，其他植物纖維好似綿、麻、大麻、米都可以造紙。"}
{"id": "6632", "revid": "243219", "url": "https://zh-yue.wikipedia.org/wiki?curid=6632", "title": "刀", "text": "刀係用來切嘢嘅利器。刀通常有刀鋒同有手柄。人自石器時代以來，刀係架生亦係武器，而家，刀係日日都用嘅必需品，古時嘅、啲特別嘅刀係收藏品。刀亦都係人最早為生存整嘅一樣架生。\n結構.\n一把典形嘅刀分："}
{"id": "6633", "revid": "158703", "url": "https://zh-yue.wikipedia.org/wiki?curid=6633", "title": "蜜糖", "text": "蜜糖係蜂巢入面嘅花蜜變成，蜜蜂喺開花植物嘅花入面，採到花蜜，釀製成蜜。\n蜜糖嘅成分除咗葡萄醣、菓醣之外重含有各種維生素、礦物質同氨基酸。一千克蜂蜜，熱量有二千九百四十卡路里。\n蜂蜜含水分少，細菌同酵母菌在佢之中，難以生存，因此蜂蜜並唔需要放入雪櫃保存，有啲厭氧菌，如肉毒桿菌，可以以非活性嘅孢子形態留喺入便，因為嬰幼兒腸胃等消化器官非常幼嫩，胃酸嘅分泌較差，所以，一歲內嘅蘇蝦，唔可以食無經過消毒嘅蜜糖。蜜糖嘅孢子並唔會繁殖產生毒素，一般情況下，蜜糖嘅厭氧菌，並無人體內繁殖嘅危險。\n人體來講，蜂蜜易吸過蔗糖（砂糖嘅主要成份），因為蜜糖係由單醣類嘅葡萄醣同果醣構成，可以畀人體直接吸收，而唔使酶分解。\n狂蜜病.\n有《香港醫學雜誌》報告，飲用蜜糖可能中毒，含梫木毒素（），狂蜜病病徵: 胸痛、頭暈、視力模糊，最嚴重會血壓低，似心肌梗塞中毒。 "}
{"id": "6634", "revid": "216154", "url": "https://zh-yue.wikipedia.org/wiki?curid=6634", "title": "羅湖站 (港鐵)", "text": "羅湖站（；）係港鐵東鐵綫嘅總站，喺羅湖路同埋梧桐河之間。\n呢個站設喺禁區內，兩邊嘅一公里內有大石磨同埋沙嶺墳場。呢個站主要係方便香港居民來往大陸，畀遊客經羅湖管制站出入香港，亦令附近居民有一條歸家路。因此所有乘客必須持有有效邊境禁區通行證（俗稱「禁區紙」）或持有旅遊證件經本站來往中國大陸先至可以用呢個站。\n車站結構.\n羅湖站以行人天橋連接深圳羅湖區，並連接廣深鐵路深圳站及深圳地鐵羅湖站。乘客會先喺羅湖管制站接受入境事務處離境檢查，再經行人天橋進入深圳境內，並喺聯檢大樓接受中國邊防入境檢查。而入境乘客就由深圳經行人天橋行去香港聯檢大樓接受入境檢查，之後先可以去月台搭車。\n車站樓層.\n月台共用一條路軌。\n月台共用一條路軌。"}
{"id": "6635", "revid": "42683", "url": "https://zh-yue.wikipedia.org/wiki?curid=6635", "title": "禪宗", "text": "禪宗（），係漢傳佛教嘅一個主要宗派，屬大乘佛教，源自印度佛教。"}
{"id": "6636", "revid": "198212", "url": "https://zh-yue.wikipedia.org/wiki?curid=6636", "title": "帕特", "text": "亞福帕特（Arvo Pärt，IPA：ˈɑr̺vɔ ˈpær̺t，）係二十世紀愛沙尼亞作曲家，喺 Paide 出世。佢嘅作品包括 Kanon Pokajanen、De Profondis、Te Deum、Passio、Tabula Rasa 等，以合唱聖樂最為人所知。有人叫渠嘅風格做「神聖簡約主義」。\n生平.\n帕特七歲開始喺 Rakvere嘅音樂學校學音樂，十四五歲時開始作曲。渠喺（愛沙尼亞首府）塔林音樂學院同Heino Eller老師學音樂時，有人話渠：「似乎 fing 吓衫袖就有啲音符跌落來」。當時好少聽到蘇聯以外嘅音樂，只有幾餅水貨帶同埋樂譜。\n帕特出生時愛沙尼亞重係獨立國，但自1940年，蘇聯喺莫洛托夫同德國里賓特洛甫簽互不侵犯條約後佔領咗渠五十一年，減三年德國佔領期。\n帕特嘅創作大概可分成兩段時期。早期俾簫斯達高維契、普羅歌菲夫、巴托影嚮，屬於好嚴肅嘅新古典派。後期，佢用咗荀伯克嘅十二音列技法同埋序列主義，激嬲咗當時蘇聯啲當權者，結果亦證明行唔通。同佢寫傳個 Paul Hillier 話：\n咁講法可能誇張咗啲，事關帕特係呢段時期譜寫咗渠部過渡性嘅第三交響曲。無論如何，呢度明顯係渠人生嘅難關。帕特嘅反應係：浸自己入早期音樂，番去歐洲音樂嘅根源。渠研習素樂，格利戈里素歌，同埋複調音樂喺文藝復興點樣出現。同時渠開始探索宗教，加入俄國東正教會。\n此後帕特啲音樂徹底唔同曬。渠叫呢啲做tintinnabuli －好似鐘聲咁。呢啲音樂嘅特徵係簡單嘅和聲結構、好多無裝飾嘅單音同埋基本嘅三音和弦－－令人聯想鐘聲－－、節奏簡單而唔變。可見早期音樂嘅影響。另外，帕特係呢段時期譜咗好多教會斯拉夫語（\"Slavonic\"）同拉丁文聖樂。多數聽眾以呢啲後期音樂認識帕特。\n1980年，渠搬咗過柏林住。\nManfred Eicher 喺1984年錄咗帕特 幾篇作品，歐西地區因而開始注意。\n帕特曾經話過渠的音樂猶如光通過三棱鏡：每人理解音樂都唔同，夾埋好似成譜彩虹咁多種音樂體驗。\n好幾齣戲，由1962年嘅\"Väike motoroller\"到2004年嘅 \"Promised Land\" 用過帕特啲音樂。\n\"憶布列頓\"被Léos Carax用喺1991年嘅\"Les Amants du Pont-Neuf\"道，而被Michael Moore's喺 \"Fahrenheit 9/11\"用來襯托2001年9月11號紐約市嘅場面。\"Spiegel im Spiegel\"被 Mike Nichols用喺2001年嘅 \"Wit\"道、2003年爬山紀錄片\"Touching the Void\" 道、同Gus van Sant 2003年嘅 \"Gerry\"道，呢道亦用咗\"Für Alina\"。\n帕特篇新作\"For Lennart\"，喺2006年4月2號愛沙尼亞總統Lennart Meri嘅葬禮道有奏。"}
{"id": "6637", "revid": "1481586", "url": "https://zh-yue.wikipedia.org/wiki?curid=6637", "title": "陸戰軍棋", "text": "陸戰軍棋，又叫做陸戰棋、陸軍棋，係一種不完全訊息遊戲，即係有靠估成份。\n棋包括地雷、司令、軍長、師長、旅長、團長、營長、連長、排長、工兵、炸彈咁。\n玩法.\n兩位玩家先喺自己嗰邊排陣並設下軍旗位置，最先搶到對方軍旗嘅贏。\n軍階大細依次序係：司令&gt;軍長&gt;師長&gt;旅長&gt;團長&gt;營長&gt;連長&gt;排長&gt;工兵。\n炸彈同地雷比任何軍階大，但工兵可以清理地雷，而排長可以拆炸彈。\n炸彈冇任何使用限制但地雷唔郁得。"}
{"id": "6639", "revid": "1287730", "url": "https://zh-yue.wikipedia.org/wiki?curid=6639", "title": "愛情全保", "text": "《愛情全保》（），香港無綫電視翡翠台時裝劇集，2006年7月17日至8月11日期間首播，一共20集，監製林志華，於2006年製作。\n演員表.\n其他演員.\n主題曲\n《Let it Flow》\n主唱︰鄧麗欣\n作曲︰鄧智偉\n填詞︰陳詩慧"}
{"id": "6642", "revid": "70546", "url": "https://zh-yue.wikipedia.org/wiki?curid=6642", "title": "Sophus Lie", "text": "Sophus Lie（）係挪威數學家，受伽羅華理論啟發，研究微分方程嘅變換結構；係李群（Lie group）同李代數（Lie algebra）理論嘅先驅。"}
{"id": "6643", "revid": "166433", "url": "https://zh-yue.wikipedia.org/wiki?curid=6643", "title": "書", "text": "書係一本有文字嘅嘢，上下加上書皮，佢其中一條邊釘埋，等佢可以方便揭。通常書裏面一張紙嘅一面叫一版，又或者一頁。不過有時一頁講成張紙。書唔通時代有唔同名，有時今日都用，好似冊，經等。電子版嘅書都叫電子書。\n用圖書館嘅角度來講，書同其他出版分開嘅，同雜誌，學報，報紙係唔同。書唔似係期刊咁出好多本，唔係長期咁出。即係出一本到分開幾本，係有特定數量。\n字.\n書就係聿曰，卽係口講用筆寫低，或者用筆講嘢嘅意思。\n禁忌.\n廣東話【書】字同【輸】字係同音，而輸唔好意頭，賭錢尤為\"驟\"忌，所以有時會將【書】字，讀成輸嘅相反字【勝】或【赢】。例如《通書》叫做《通勝》，【睇書】叫做【睇赢】。《馬經》亦用上【經】而避開【書】字唔用，查實【經】【書】係廣東話意思一樣，只係【經】比起【書】更加文謅謅。"}
{"id": "6644", "revid": "82608", "url": "https://zh-yue.wikipedia.org/wiki?curid=6644", "title": "胡椒", "text": "胡椒（；學名：\"\"）係胡椒科胡椒屬嘅一種常綠藤木。原產地喺南洋，而家喺東南亞、中國嘅海南、雲南、兩廣、臺灣同熱帶、亞熱帶唔少地區都可以搵到。\n形態.\n呢種植物嘅地下莖好似漲大咗噉，成日出不定根。樹葉嘅樣係橢圓形到蛋形之間，5~7條基出脈。佢嘅花係單性品種，公乸一般唔同樹，但有时都會同，一般係穗狀花序。佢嘅果好似個波仔噉，生嗰時綠色，熟咗變紅色，剝咗皮之後變白；乾咗之後係黑色；直徑大約五毫米。\n用途.\n佢嘅果可以食，又可以做調味料同油，甚至可以做藥，專門醫胃寒嘔吐，腹痛泄瀉，食欲不振，癲癇痰多嘅症狀。"}
{"id": "6645", "revid": "14", "url": "https://zh-yue.wikipedia.org/wiki?curid=6645", "title": "黑胡椒", "text": ""}
{"id": "6646", "revid": "14", "url": "https://zh-yue.wikipedia.org/wiki?curid=6646", "title": "白胡椒", "text": ""}
{"id": "6647", "revid": "103451", "url": "https://zh-yue.wikipedia.org/wiki?curid=6647", "title": "癌", "text": "癌（），又叫惡性腫瘤（），係一類病，呢類病因為控制唔到某啲細胞分裂引起，而呢啲細胞會入侵其他組織。癌病係無分年紀，不過年紀越大嘅機會越高，皆因細胞DNA老咗，整唔返，容易患癌。\n常見嘅癌.\n以下數據係根據美國成人嘅資料統計得嚟："}
{"id": "6649", "revid": "14", "url": "https://zh-yue.wikipedia.org/wiki?curid=6649", "title": "癌病", "text": ""}
{"id": "6650", "revid": "14", "url": "https://zh-yue.wikipedia.org/wiki?curid=6650", "title": "癌症", "text": ""}
{"id": "6651", "revid": "198212", "url": "https://zh-yue.wikipedia.org/wiki?curid=6651", "title": "紅", "text": "紅（）係響人眼睇到最低頻可見光嘅色。波長大概係630-760nm。紅有時會叫用佢古名赤，朱。屬於三原色之一。"}
{"id": "6653", "revid": "14", "url": "https://zh-yue.wikipedia.org/wiki?curid=6653", "title": "赤", "text": ""}
{"id": "6654", "revid": "8", "url": "https://zh-yue.wikipedia.org/wiki?curid=6654", "title": "朱", "text": "朱可以係："}
{"id": "6655", "revid": "1832225", "url": "https://zh-yue.wikipedia.org/wiki?curid=6655", "title": "南丁格爾", "text": "南丁格爾（，）係一個護士，亦都係現代護士嘅先驅。佢來自英國家族，不過就喺意大利翡冷翠出世，所以佢個英文名就叫做。佢又叫「拎住燈嘅女人」（\"The Lady with the Lamp\"）。喺克里米亞戰爭嗰時，自願同其他護士一齊照顧傷兵。\n每年嘅5月12號國際護士節就係記念南丁格爾嘅生日。"}
{"id": "6657", "revid": "1387085", "url": "https://zh-yue.wikipedia.org/wiki?curid=6657", "title": "比利時", "text": "比利時（）係西歐一國，正式叫比利時王國。佢畀荷蘭、德國、盧森堡、法國圍住，有一段岸出北海，對住英國。比利時係歐盟創立會員國之一，歐盟總部起響國內。唔單止咁，北約都響度設總部。比利時人口超過一千萬，面積三萬平方千米到。\n比利時喺18世紀因為爆發咗法文化嘅大型事件之後，出現咗語言分界，令國家分開咗荷蘭文、法文同埋德文呢三個社群。"}
{"id": "6659", "revid": "26811", "url": "https://zh-yue.wikipedia.org/wiki?curid=6659", "title": "比利時國徽", "text": "比利時國徽有兩個版本，分別係較大版本同較細版本。\n較大版本.\n較大版本嘅比利時國徽入面，有一對獅子嘅圖樣。呢對獅子被稱為「比利時獅」（拉丁文：），係比利時嘅國家象徵。喺國徽嘅中央係一面盾牌，上面畫咗傳統嘅獅子圖樣。另外，喺國徽中，有一件象徵君主國體嘅紅色上衣。而喺盾牌下面就寫住比利時嘅國家格言：「團結就係力量」（法文：\"L'union fait la force\"，荷蘭文：\"Eendracht maakt macht\"）。喺呢件紅色上衣嘅最頂，有一頂皇冠。而國徽中每一隻獅子都攞住一支比利時國旗。喺國徽嘅最頂就有比利時而家國土9個省嘅象徵旗幟（但其實有10個省）。\n呢個版本嘅國徽係喺1837年5月17號開始用。\n較細版本.\n呢個版本嘅國徽由比利時聯邦政府使用。其中包含一面黑色嘅盾牌，上面畫有一隻黃色嘅獅子，手攞住「布拉班特嘅武器」（the weapon of Brabant），戴住一頂皇冠。喺盾牌嘅下方係一面勳章，喺勳章嘅綴帶上寫住比利時嘅國家格言「團結就是力量」。而盾牌嘅後方就有兩支交叉嘅權杖，一支嘅頂係一隻手，另一支嘅頂就係一隻獅子。"}
{"id": "6660", "revid": "1120185", "url": "https://zh-yue.wikipedia.org/wiki?curid=6660", "title": "秀才遇著兵", "text": "《秀才遇著兵》（）係香港無綫電視翡翠台古裝劇，響2005年5月25號到6月21號期間首播，總共20集，監製係劉家豪。主題曲〈明知不知傻癡癡〉由陳豪同周麗淇主唱。"}
{"id": "6661", "revid": "120591", "url": "https://zh-yue.wikipedia.org/wiki?curid=6661", "title": "奪命真夫", "text": "《奪命真夫》（，中國大陸同埋海外譯做《叠影危情》，台灣譯做《灰色軌跡》），香港無綫電視翡翠台劇集，響2005年6月22號到7月16號期間首播，總共20集（大結局播兩集），監製係莊偉建。演員包括林保怡、溫兆倫、蘇玉華、伍詠薇、廖啟智、曾偉權、楊婉儀、歐倩怡、謝宛婷等等。\n哩套劇由無綫電視製作、台灣電視事業股份有限公司監製、中國電視劇製作中心、八一電影製片廠、西安電影製片廠、山東省廣播電影電視製作中心、中國電影集團電視製片分公司、江蘇省廣播電視總台、貴陽電視台、河北電視台、中國教育電視台、北京法宣影視股份有限公司引進、南京紫金山影業有限公司、索尼影視國際電視公司承制。哩套劇嘅中國版總共有22集，而台灣版就有18集。"}
{"id": "6662", "revid": "82608", "url": "https://zh-yue.wikipedia.org/wiki?curid=6662", "title": "第三類法庭", "text": "第三類法庭 \n首播日期：1994年2月28日 \n集數：30集 \n監製：王心慰 \n角色.\n（演員）：馬中寶（溫兆倫飾）、韋海怡（邵美琪飾）、周予諾（郭藹明飾）、喬大羽（伍衛國飾）、李英杰（張國強飾）古大姐（馮素波飾）\n曲.\n插曲：溫兆倫（青蛙公主）\n主題曲：溫兆倫（我得到什麼）"}
{"id": "6664", "revid": "1603912", "url": "https://zh-yue.wikipedia.org/wiki?curid=6664", "title": "古巴", "text": "古巴（；），正式叫（，IPA：）係加勒比海北部一島國，首都夏灣拿，官方語言係西班牙話。\n古巴喺墨西哥灣同大西洋之間，美國同巴哈馬南面，海地同特克斯與凱科斯群島西面，墨西哥東面，同埋開曼羣島、牙買加北面。國裏面最大係古巴島。\n古巴係加勒比海各國之中最多人。風俗主來係來自西班牙加上非洲文化。因為響熱帶同周圍都係水，所以好易俾颶風吹襲。\n古巴係成個美洲唯一社會主義國，雖則佢畀美國長期經濟封鎖，但古巴國民嘅生活水平一路都發展得唔錯，有78.3歲嘅預期壽命、99.9%嘅識字率同埋接近1.8公頃嘅人均生態足跡，令佢嘅人類發展指數多年以嚟一路維持住高水平，但係佢同其他一黨制嘅國一樣，言論自由同人權受到比較大嘅限制。"}
{"id": "6666", "revid": "25092", "url": "https://zh-yue.wikipedia.org/wiki?curid=6666", "title": "火牛", "text": "火牛係電力裝置，佢用電磁效應將能量由一個電路傳到另一個電路，佢可以有最少兩個綫圈，又或者一個綫圈，再夾一個自動相連開關。綫圈中間通常有個磁心，集中磁場綫。火牛通常用來轉換高低電壓，改變電阻，同埋分隔兩組電路。\n火牛有大有細，細係可以細到手指頭咁大，裝響啲電路板上面。今時今日唔少人叫手提電話緊嚟叉電嗰嚿嘢做「火牛」，呢嚿嘢唔單只有火牛響裏邊，重有「整流電路」（即將 A.C. 交流電變成 D.C. 直流電），嚿嘢輸出嘅係降咗壓嘅直流電，嚴格嚟講，呢嚿嘢係叉電器。"}
{"id": "6667", "revid": "22814", "url": "https://zh-yue.wikipedia.org/wiki?curid=6667", "title": "電池", "text": "電池（），又叫做電芯（），係意大利科學家亞歷山度伏特發明，可以將儲落嘅化學能轉成電能嘅裝置，用嗰時佢會有電化學反應，響完整嘅電路放電出來。\n電池放出嘅係直流電。\n舊電池.\n舊電池係用過嘅電池，電量少過新電池，再用落去部電器成日冇電到，例如手錶時間唔準、MP3收音機無聲，迫住唔換唔得。\n舊電池有分叉得電嘅環保型，同埋用完即棄型。\n舊電池亦用嚟比喻過氣政治人。"}
{"id": "6668", "revid": "1019781", "url": "https://zh-yue.wikipedia.org/wiki?curid=6668", "title": "電風扇", "text": "電風扇（electric fan），減筆風扇，係用電推動嘅扇，電風扇有幾塊扇葉，轉動吹風出來，令到空氣郁。呢啲風，一來凉啲，二來通爽啲。未有之前，一係用風扇，一係用手撥扇。喺冷氣機發明之後，就少咗人用。\n電風扇內部結構有摩打、火牛、扇葉、開關掣、快慢選擇鍵盤、安全保護外架。風扇會行係因為物理學機電原理，電生磁，磁生力，旋轉生風。"}
{"id": "6676", "revid": "227654", "url": "https://zh-yue.wikipedia.org/wiki?curid=6676", "title": "21", "text": "21係20同22之間嘅自然數。唐字寫成二十一。\n唐字.\n唐字可以寫成二十一；防簒改及睇錯寫法係貳拾壹。"}
{"id": "6679", "revid": "158703", "url": "https://zh-yue.wikipedia.org/wiki?curid=6679", "title": "墨爾本", "text": "墨爾本（），嗰度啲唐人通常叫墨爾砵、墨爾缽、墨城，舊陣時叫美利濱、新金山，係澳洲維多利亞州嘅首府，亦係全國第二大城市，人口估計約4,900,000（2018年資料）。墨爾本係澳洲多元民族文化嘅中心，有好多嘅移民。\n墨爾本被叫做「澳洲嘅文化首都」，亦係全國嘅文化、商業、教育、娛樂、餐飲、同埋旅遊中心。墨爾本喺服飾、藝術、音樂、電視製作、電影同埋舞蹈等潮流文化領域引領澳洲。\n墨爾本唔單止係澳洲嘅文化首都，同時亦係體育中心。墨爾本曾經開過1956年夏季奧運會，係南半球第一個開奧運會嘅城市。2006年英聯邦運動會，2007年世界游泳錦標賽亦都係喺墨爾本舉行。呢個城市集中咗幾乎澳州所有主要嘅運動賽事．包括賽馬（墨爾本盃）、網球（澳洲公開賽同戴維斯盃）、澳式欖球總決賽、F1賽車（澳洲一級方程式格蘭被治）。\n從2002年至今，墨爾本一直雄霸由《經濟學人》揀嘅世界最適宜住嘅城市嘅頭三名。\n歷史.\n墨爾本本來叫「」，1835年開埠。1837年，改叫墨爾本嚟紀念英國首相第二代墨爾本子爵威廉·蘭姆。\n1840年全城有1萬人，最早嘅移民嚟自英國嘅自由民。1847年維多利亞女皇封墨爾本為城市，跟住好快變咗做維多利亞州首府。1850年，墨爾本周圍搵到金礦，吸引咗好多新移民，包括英國、愛爾蘭、德國、意大利、荷蘭同埋中國等，墨爾本所以亦叫做新金山。\n1901年，澳洲聯邦開始冇幾耐嘅時候，墨爾本已經係全國嘅金融同文化中心，聯邦議會設喺墨爾本國會大廈，但係嗰陣新南威爾斯州嘅首府雪梨人口已經超過墨爾本，工商業嘅發展亦勁過墨爾本，所以兩個城市都爭做聯邦首都。為咗平衡雙城嘅爭鬥，最後澳洲喺1908年決定將首都設喺兩城之間嘅坎培拉。1927年，澳洲國會由墨爾本搬到去坎培拉。\n天氣.\n墨爾本全年受到南太平洋暖流影響，氣溫變化比較暖。但同一時間受到印度洋冷風嘅影響，墨爾本日溫差大（超過10°C）嘅天氣狀況都經常發生。冬天（雨季）短，成日落雨，唔乜落雪；夏天（旱季）長而且熱，比較乾。\n最凍嘅係7月，平均氣溫10.5℃；最熱嘅係1月，平均氣溫21℃。\n臭氧層空洞嘅問題令到墨爾本夏天嘅陽光容易引起皮膚癌。市民喺出街嗰陣都會搽太陽油去防紫外線。\n政區.\n大墨爾本地區有31個地方政府區域。大墨爾本地區嘅範圍包括墨爾本中央商務區附近嘅地區，而呢31個地方政府區域亦包括咗三個「郡」。\n經濟.\n墨爾本係全澳經濟同埋商業中心城市之一。好多澳洲大型公司嘅總部設喺墨爾本中央商務區，包括澳洲四大銀行當中嘅澳紐銀行，澳洲國民銀行；全球礦業大企業力拓集團同埋必和必拓；Medibank私人保險，電信行業大企業Telstra，零售業大企業Coles超級市場，百貨行業大企業邁爾；汽車業大企業霍頓；電子零售業大企業JB HI-FI等。亦有好多跨國公司嘅澳洲總部設喺墨爾本，包括平治、BMW、東芝、惠普、松下、西門子、博世、佳能、尼康、摩托羅拉、萬事得、豐田汽車、本田汽車、日產汽車、福特汽車、三菱汽車、三菱重工、7-Eleven、安聯、野村證券、德勤會計師事務所、畢馬威會計師事務所、ING集團、摩根大通、KFC等。\n2012年4月，墨城嘅失業率係5.2%。根據《經濟學人》喺2012年嘅統計，墨爾本係世界上生活成本第8貴嘅城市。而墨城嘅樓價自1990年代開始亦每年上升，20年間升咗400%。\n當地政府亦會保住當地人優先就業，而喺墨爾本，人工時薪平均25蚊左右，最低工資為18蚊。\n墨爾本亦係全球生物科技嘅中心城市之一同埋全澳嘅科技中心，澳洲嘅大多數生命科學、電子、高科技、能源企業總部都位於墨城東南部嘅莫納什大學周邊地區；呢度有幾個莫納什大學同埋墨爾本大學嘅大型實驗室，所以俾人叫做「澳洲矽谷」。\n文化.\n墨爾本被公認為澳洲文化嘅靈魂城市，市民有文化涵養。無論喺建築、多元文化、飲食、文學、體育、藝術同埋時尚方面都引領澳洲。好多出名嘅文化同埋藝術活動亦會每年喺墨爾本舉行。\n建築.\n墨爾本市有好多嘅維多利亞式建築。一啲近代嘅哥德式建築亦成為當代建築嘅典範。有小意大利之稱嘅有意大利風格嘅建築。海德堡等德國裔區域亦有唔同嘅德式風格建築。\n墨城嘅城中心亦擁有眾多地標建築，包括\n墨爾本亦係南半球嘅「教堂之城」，有出名嘅衛斯理堂、聖保羅座堂、蘇格蘭教堂、聖巴特利爵主教座堂同埋聖米迦勒聯合教會等。\n多元文化.\n同澳洲其它城市一樣，墨城嘅居民以盎格魯同埋撒克遜血統嘅英國同埋愛爾蘭移民後裔為最多。另有大量嚟自歐洲大陸嘅移民，包括德國、意大利、希臘、荷蘭、法國、俄羅斯同埋東歐。亞洲移民主要嚟自中東、日本、韓國、印度、中國大陸、台灣、香港、馬來西亞、印尼同埋越南爲主。\n華人同埋亞裔文化.\n墨城中央嘅中國城有好多十九世紀嚟澳嘅華人後裔。1990年代，華人社區喺郊區崛起，華埠喺墨爾本亦有衰敗嘅跡象。城市遠郊嘅博士山（Box Hill）、唐卡斯特（Doncaster）、威福利谷（Glen Waverley）、威藍町（Williams Landing）、庫克角（Point Cook）等以華人為主嘅區域先後成為嘅華人商業中心，2000年代，越嚟越多嘅中國留學生同埋新移民湧入墨爾本。\n藝術同埋時尚.\n墨爾本係澳洲嘅藝術同埋時尚之都。位於墨爾本中央商業區嘅科林斯街係全澳最出名嘅商業街同埋奢侈品購物集中地，有世界名牌衫褲、珠寶、手錶嘅旗艦店。\n位於墨城東南嘅係南半球最大嘅購物中心，有19萬平方米咁大，亦係全球第三大嘅購物中心。\n音樂.\n墨爾本係澳洲音樂產業最為繁榮嘅城市之一，出咗好多叻嘅流行音樂團體，好似Kylie Minogue等。墨爾本嘅中央商務區亦係全澳街頭藝人自由表演嘅大型舞臺，每日都有藝術家喺墨城嘅市中心搞公開表演。\n係澳洲歷史最耐嘅城市交響樂團。\n墨爾本每年亦會舉辦好多音樂活動，如：墨爾本國際爵士音樂節（Melbourne International Jazz Festival），聲浪音樂節 (SoundWave)，聖傑洛米巷道音樂節 (St. Jerome’s Laneway Festival)，Stereosonic音樂節同埋未來音樂節 (Future Music Festival)等。\n教育.\n墨爾本市係全澳嘅教育中心之一。主要大學有：\n傳媒.\n墨爾本係全澳嘅新聞中心城市之一，新聞集團嘅梅鐸家族亦喺墨爾本發跡。發行量最大嘅兩份報紙係1840年創刊嘅《》同埋1854年開始發行嘅《時代報》。呢兩份報紙都喺澳洲全國有影響，喺其他州同埋地區亦有小量發行。\n體育.\n墨爾本市係世界上最重要嘅體育中心城市之一，1956年曾搞過澳洲第一次嘅奧運會。2006年，墨爾本搞英聯邦運動會。2007年，世界游泳錦標賽。\n國際男子職業網球總會四大滿貫之一嘅澳洲網球公開賽每年一月喺墨爾本公園舉行。\n國際汽車聯合會嘅一級方程式喺每年賽事嘅第一站嘅澳洲大獎賽都喺墨爾本嘅亞伯公園賽道舉行。\n墨爾本亦係澳式足球嘅發源地，大墨爾本地區有好多嘅AFL大聯盟球隊。每年9月中AFL嘅總決賽都定喺墨爾本板球場開波。\n每年11月有春天賽馬節，墨爾本盃係全球四大賽馬賽事之一，亦係全國矚目嘅重要賽事。\n交通.\n公路.\n墨爾本有一個由幾個交叉高速公路組成嘅大型高速公路網絡，市區嘅16條高速公路喺南北東西縱橫交錯。\n軌道交通.\n墨爾本有全澳最大嘅軌道交通系統，城市輕軌系統全長有372公里（唔包含有軌電車系統），有200個車站。\n通勤鐵路.\n墨爾本嘅通勤鐵路包括16條電氣化線路嘅4個線組（Group）同埋位於市中心嘅城市環線（City Loop）組成，全長830km，2016年有2.354億人次嘅乘客。\n有軌電車系統.\n墨爾本為全球最大嘅有軌電車系統，1880年代開始服務，亦係全球最舊嘅輕軌運輸系統之一。有28條線路同埋1,773個車站。\n機場.\n大墨爾本地區共擁有七座機場，其中四座係民用客運機場。\n港口.\n墨爾本港嘅港區面積143,000平方米，有超過30個嘅泊位、同埋16個平臺。每年吞吐190萬個貨櫃。 墨爾本港以港口吞吐數字同埋面積計都係澳洲嘅至大港口。\n城市景觀.\n墨爾本市中心嘅外圍有環繞市區嘅免費旅遊觀光電車，沿途經過著名觀光景點，包括： "}
{"id": "6682", "revid": "56110", "url": "https://zh-yue.wikipedia.org/wiki?curid=6682", "title": "阿西莫夫", "text": "阿西莫夫（Isaac Asimov，）係喺俄羅斯出世嘅美國化學博士及科幻作家。\n阿西莫夫嘅想像力好豐富，思維嚴密。佢嘅短篇小說出人意表，結局直到最後一個字先出現；長篇小說氣勢磅礡，探索人類、社會、時間、空間、物理定律等問題。渠筆下嘅主角雖然理性，但總係有血有肉。佢嘅機械人好有人性。\n佐治盧卡斯嘅星球大戰深受銀河帝國三部曲同基地三部曲影響。為表示敬意，一啲細節亦向書中取材。\n作品.\n短篇小說\n長篇小說"}
{"id": "6683", "revid": "70546", "url": "https://zh-yue.wikipedia.org/wiki?curid=6683", "title": "Thomas Tallis", "text": "Thomas Tallis（）係十六世紀英國作曲家，擅長寫複調音樂（），最著名嘅有四十聲部經文曲 \"Spem in Alium\"。"}
{"id": "6684", "revid": "70546", "url": "https://zh-yue.wikipedia.org/wiki?curid=6684", "title": "Spem in Alium", "text": "Spem in alium nunquam habui praeter in te（「我從未將我嘅希望放係第二度，除咗你」）係 Thomas Tallis 寫嘅一首七段四十聲部經文歌（motet）嘅第一句，並成為呢首經文歌嘅標題。首經文歌時而輕快，時而深思，時而喧鬧，時而低語。"}
{"id": "6688", "revid": "1332313", "url": "https://zh-yue.wikipedia.org/wiki?curid=6688", "title": "達伽馬", "text": "達伽馬（，）係葡萄牙探險家。佢係第一個由歐洲揸船到印度嘅人。"}
{"id": "6689", "revid": "1373756", "url": "https://zh-yue.wikipedia.org/wiki?curid=6689", "title": "伽利略", "text": "伽利略（，意大利文：，）係意大利物理學家、天文學家、占星學家同哲學家。佢對後世科學框架有好大影響。\n佢鄉下喺意大利比薩，專門研究物理。佢引用咗數學概念嚟度解釋科學原理，其中佢研究嘅力學更加影響咗牛頓嘅運動定律。佢又發展咗一啲儀器，好似用嚟測量溫度嘅溫度計就係由伽利略製造，叫做伽利略溫度計；而佢又發明咗「擺」嚟度測量時間；伽利略改良咗折射式望遠鏡，重用望遠鏡嚟進行天文觀測。\n伽利略嘅研究好支持哥白尼嘅日心說，同當時羅馬教廷所講嘅地心說有所衝突。羅馬教廷唔妥佢，所以拉咗佢去審判，要伽利略承認自己嘅講法唔啱。但係伽利略誓死都唔從，結果佢一直俾羅馬教廷軟禁。直到佢過身前一刻，伽利略重仍然話：「就算我過咗身，地球重喺度轉緊」。\n嗰陣時冇咩其他研究支持伽利略嘅講法，但隨著後世歐洲科學家越嚟越多，日心說開始越嚟越多人信。最後到咗1741年，伽利略終於得到平反，教宗本篤十四世授權出版佢所有嘅科學著作。"}
{"id": "6690", "revid": "8", "url": "https://zh-yue.wikipedia.org/wiki?curid=6690", "title": "墨爾砵", "text": ""}
{"id": "6692", "revid": "259", "url": "https://zh-yue.wikipedia.org/wiki?curid=6692", "title": "托迪", "text": "托迪（意大利文：，）係前意大利足球員，打前鋒，效力過意大利甲組足球聯賽球隊羅馬。\n托迪喺羅馬出世，佢早響16歲嗰陣已經代表球會上陣意甲賽事。佢好受羅馬重用，廿歲嗰陣就贏咗意甲最佳新人獎。2001年佢跟隨羅馬贏得意甲聯賽冠軍，之前又贏埋意大利聯賽最佳年青球員。由於佢生得靚仔，只係二十歲就係意大利女人心目中嘅最佳對象，地位等同英國嘅碧咸。\n托迪早響2000年已經代表意大利國家足球隊出席國際主要大賽。2000年歐洲國家盃就已經打出名堂，成日都係國家隊常客。而佢最好嘅成績係2006年世界盃冠軍。\n2006-2007年度力壓雲尼斯達萊獲得歐洲金靴獎。"}
{"id": "6697", "revid": "120591", "url": "https://zh-yue.wikipedia.org/wiki?curid=6697", "title": "Glenn Gould", "text": "Glenn Herbert Gould（），加拿大鋼琴演奏家。佢嘅重要作品包括1955年同1981年分別錄製嘅巴哈《高德堡變奏曲》（）。"}
{"id": "6703", "revid": "126440", "url": "https://zh-yue.wikipedia.org/wiki?curid=6703", "title": "檸檬", "text": "檸檬（「檬」經常變音做，；學名：'）係芸香科柑桔屬嘅常綠混種喬木，喺全球各地嘅熱帶同亞熱帶地區都搵到。佢個名係英文'譯過來。\n起源.\n原本發源於亞洲，種植範圍包括印度、緬甸同阿拉伯世界。大約中世紀嗰陣就傳入歐洲。而家地中海一帶種植檸檬已經好普遍。\n樣.\n植株高5～6m，各部份有香氣。葉常綠，似拉長咗嘅蛋形，尖頭。\n用途.\n佢嘅果多汁可以用來煮嘢食又或者整飲品。檸檬有5%係檸檬酸，令到佢食落好酸同埋pH值去到2同3。因為檸檬又平又夠酸，敎學上成日畀人用來做化學實驗。佢嘅果亦可以拎嚟整香水同用喺食品、藥物範圍。"}
{"id": "6705", "revid": "14", "url": "https://zh-yue.wikipedia.org/wiki?curid=6705", "title": "聲音", "text": ""}
{"id": "6706", "revid": "56110", "url": "https://zh-yue.wikipedia.org/wiki?curid=6706", "title": "賦格曲", "text": "賦格曲（Fugue；萬國音標：[fjuːg]）之前又叫過\"Ricerca\"(「揾出來」)屬於對位作曲一種形式，自由過卡農曲少少。音樂開頭通常由中聲部獨奏，跟住第二聲部高五度加入，奏埋之前同一曲式，呢個時間第一部就繼續用對位音來伴奏；跟住其他聲部就一部跟住一部咁用同一曲式加入。淨返落來首曲就由所有聲部互相追逐。"}
{"id": "6707", "revid": "158703", "url": "https://zh-yue.wikipedia.org/wiki?curid=6707", "title": "木星", "text": "木星，又叫歲星，係太陽系八大行星入面嘅最大行星，係由內以外數嘅第五粒行星。木星屬於氣體大行星，同土星、天王星、海王星一樣；佢亦係太陽系最第二多衛星嘅行星（已知79粒），同埋自轉最快嘅行星（9.925個鐘）。古時中國之所以叫佢做「歲星」，係因為佢公轉約莫12年，等同地支一個循環。西方叫佢做朱庇特（Jupiter），源自羅馬神話入面嘅眾神之王，等同希臘神話嘅宙斯。\n木星有光環，不過就唔容易睇到。木星表面有大大小小嘅風暴，其中最出名嘅風暴係「大紅斑」。\n歲星出沒，差唔多一歲，古時人日出望東，用佢來定一年開始。"}
{"id": "6708", "revid": "4863", "url": "https://zh-yue.wikipedia.org/wiki?curid=6708", "title": "水星", "text": "水星（Mercury）係最近太陽嘅行星，係太陽系最細行星，用88日就可以圍住太陽轉一個圈，冇衛星。佢嘅光等係由5.5去到-2.0，不過因為太近太陽，分開角度只有28.3°，唔係咁易見到，只可以響日出日落時先睇到。\n到家下為止，人對水星嘅認識都好有限，至今得兩艘太空船去過。第一艘係1974至1975年嘅水手10號，畫低咗45%嘅水星表面圖。第二艘係信使號，喺2008年1月14號掠過水星，畫低另外30%嘅表面。信使號會喺2011年再抵達水星，並進入環繞軌道，全面探測水星表面。"}
{"id": "6713", "revid": "40858", "url": "https://zh-yue.wikipedia.org/wiki?curid=6713", "title": "金星", "text": "金星（；西洋名：Venus；天文符號：）係第二近太陽嘅行星，太陽系第六大行星，軌跡響水星同地球之間，用224.7日就可以圍住太陽行一個圈，太陽系中唯一一粒冇磁場嘅行星，冇衛星。夜晚嗰陣時，響地球天空，佢係除咗月亮之外，最光嘅天體，光等有成 -4.6。用地球角度來睇，因為佢係內行星，佢永遠都唔會離開太陽好多，所以分開角度都係頂盡 47.8°。金星最光係日落之前一陣或者日出無耐，所以人哋叫佢晨星（）或者昏星（）。\n金星係太陽系四粒類地行星之一，因為佢嘅大細、質量、體積同太陽嘅距離，都同地球相似，所以佢經常被稱為地球嘅姊妹星。佢嘅直徑係12,092公里（只比地球少650公里），質量係地球嘅81.5%。\n然而，佢喺其它方面就同地球唔同。佢嘅大氣層非常厚，係四粒類地行星入面最厚嗰個，其中超過96.5%都係二氧化碳，其餘嘅3.5%係氮氣，行星表面嘅大氣壓力係地球嘅92倍。表面平均溫度高達735開氏（462攝氏；863華氏），係太陽系最熱嘅行星，比最近太陽嘅水星更加熱。金星冇將碳吸收入岩石嘅碳循環，似乎冇任何有機生物來吸收生物量嘅碳。金星俾一層高反射、唔透明嘅硫酸雲覆蓋，擋住來自太空、可能抵達表面嘅可見光。佢之前可能有海洋，而且外觀同地球極為相似，但係隨住失控嘅溫室效應導致溫度上升而蒸發嗮。水最有可能因為缺乏行星磁場而受到光致蛻變分解成氫同氧，而自由氫一直俾太陽風掃入星際空間。金星表面係乾燥嘅荒漠景觀，重有定期被火山刷新嘅岩石。\n特徵.\n地理.\n直到行星科學喺20世紀揭示佢啲秘密之前，金星表面一直都係人類猜測嘅話題。佢最後嘅影像來自麥哲倫號喺1990-91年間嘅探測，顯示表面有大量同廣泛嘅火山活動，大氣層中嘅硫顯示最近可能有過噴發。\n金星八成表面俾光滑嘅火山平原覆蓋，七成嘅平原有皺褶脊，一成係平滑或有碎裂嘅平原。兩個高原構成其餘三成嘅表面地區，一個喺行星嘅北半球，另一個喺赤道嘅南邊。北方大陸嘅大細同澳洲差唔多，依據巴比倫嘅愛神，伊師塔（Ishtar）命名為伊師塔地。金星上最高嘅山峰就喺伊斯塔地，叫做馬克士威山，佢嘅高度係金星平均表面之上11公里。喺南半球嘅大陸係呢兩個高原中比較大嘅一個，依據希臘嘅愛神命名，稱為阿佛洛狄忒陸，大細同非洲大陸差唔多。呢個地區嘅部分被斷裂嘅網狀結構同斷層覆蓋。\n由於缺乏熔岩流嘅伴隨，隨處可見嘅破火山口依然係一個謎。呢個行星只有好少撞擊坑，顯示呢個行星表面非常年輕，大概只有3-6億年嘅歷史。除咗撞擊坑、山脈、山谷等等喺岩石行星常見嘅地形，金星表面有一啲獨特嘅特徵。平頂嘅火山地形叫做Farra，睇起嚟似薄煎餅，大細範圍介乎20至50公里，高度介乎100至1000公尺；輻射狀、星形嘅地形系統，叫做\"novae\"；如果有類似蜘蛛網嘅輻射狀同埋同心斷裂外觀嘅，就叫做蛛網膜地形（arachnoid）；如果有同心圓環嘅凹地就叫\"coronae\"；呢啲都係火山地形。\n金星表面嘅地形幾乎都係用歷史上同神話中嘅女性命名。少數例外嘅係以詹姆斯·克拉克·馬克士威個名命名嘅馬克士威山，同埋阿爾法區、貝塔區、奧瓦達區呢三個高原地區。前面嗰三個地區係喺國際天文學聯會嘅行星命名監督機構，通過現行嘅命名制度之前命名。\n金星上天然嘅地形以相對於佢本初子午線嘅經度來表示。原本選擇嘅子午線係經過阿爾法區南部，喺雷達下呈現亮點嘅橢圓形Eve嘅中心。喺金星任務完成後，重新定義嘅本初子午線係經過阿喇阿德涅火山口中央峰嘅經線。\n表面地質.\n大部分嘅金星表面似乎都係由火山活動形成，金星嘅火山數量係地球嘅好幾倍，佢有167座直徑超過100公里嘅大型火山。地球上，得夏威夷大島嘅複雜火山嘅大細可以同金星比較。呢個唔係因為金星嘅火山比地球活躍，而是因為佢嘅地殼比地球古老。地球嘅海洋地殼喺板塊嘅邊界不斷咁俯衝而下，令到平均年齡細過一億年，而金星表面嘅年齡估計喺3至6億年之間。\n有幾個線索指出金星上嘅火山重喺度活動。前蘇聯嘅金星計劃，金星11號同埋金星12號探測器偵測到好多閃電，金星12號降落之後冇幾耐，就記錄到強大嘅雷聲。歐洲太空總署嘅金星特快車記錄到高層大氣中豐富嘅閃電。雖然地球上嘅雷暴會產生降雨，但係金星表面唔會落雨（即使喺大氣層嘅上層會落硫酸雨，但喺25公里嘅高處就會因為高温而蒸發）。產生閃電嘅一種可能係嚟自火山灰嘅噴發。另一種證據嚟自大氣層中嘅二氧化硫濃度，喺1978年至1986年間嘅測量，濃度下降咗10倍。即係話，早啲嘅時候有大型嘅火山爆發進行。\n金星上有近千個撞擊坑均勻咁分布喺其表面。喺其它天體上嘅撞擊坑，例如地球同埋月球，撞擊坑展現出一系列衰退嘅狀況。喺月球，衰退係嚟自後續嘅撞擊；喺地球，係因為風同埋雨水嘅侵蝕。喺金星，85%嘅撞擊坑保持住原始嘅狀態。撞擊坑嘅數量，同埋保存喺完好嘅狀態下，顯示呢個行星大約喺3億年前經歷咗一次全球性嘅事件，隨後火山活動開始衰減。地球嘅地殼係不斷咁運動，而金星就被認為冇得維持呢一個過程。冇板塊構造從地函散熱，金星反而經歷咗一個令地函溫度升高嘅迴圈，直到佢哋達到臨界嘅水準，削弱咗地殼。然後，大約喺一億年嘅期間，發生咗大規模嘅地殼俯衝，令到地殼完全重生。第一個火山活動持續嘅直接證據，出現喺格尼奇峽谷嘅盾狀火山馬特山嘅帶狀裂口，發現咗3個紅外線嘅閃光。呢啲閃光嘅溫度範圍係527-827℃，相信係氣體或者熔岩從火山口釋出嘅噴發現象。\n星星凹面嘅坑穴大細由3公里至280公里。由於濃稠嘅大氣影響到進入嘅天體，所以冇細過3公里嘅坑穴。受到大氣層嘅減速，動能低過某一臨界值嘅天體，就無得碰撞出撞擊坑。進入嘅天體直徑如果細過50米，將喺墜落到表面之前就喺大氣層中燒毀。\n內部結構.\n由於冇地震或者轉動慣量嘅資料，因此只有好少嘅直接資料可以解金星內部嘅結構同地質化學。同地球相似嘅大小同密度，顯示佢同地球有相似嘅共同內部構造：核、地幔同埋地殼。好似地球一樣，金星嘅核心有一部分係液體，因為呢兩個行星冷卻嘅速率係相同嘅。\n金星顯示出內部深處嘅壓力會比地球嘅細一啲。呢兩個行星之間主要嘅區別喺金星缺乏板塊存在嘅證據，可能係因為佢嘅外殼太硬，隱沒帶缺乏水而令佢冇黏度。咁嘅結果令到行星嘅熱好難消散，阻止咗它嘅冷卻，並提供內部缺乏生成磁場機制嘅可能解釋。相反，金星可能以週期性嘅重鋪地殼嚟消散佢內部嘅熱。\n古稱.\n中國古代稱之為太白、太白金星。係晨星嘅時候，黎明前響東方嘅天出現，稱之為「啟明」；係昏星嘅時候，黃昏後響西方嘅天出現，稱之為「長庚」 。\n古希臘人叫金星做阿佛洛狄特（Aphrodite），係希臘神話裏面「愛與美」嘅女神。而古羅馬人叫金星做維納斯（Venus），係羅馬神話裏面嘅「美神」，因此金星嘅英文名叫 。"}
{"id": "6716", "revid": "14", "url": "https://zh-yue.wikipedia.org/wiki?curid=6716", "title": "紅色", "text": ""}
{"id": "6720", "revid": "126440", "url": "https://zh-yue.wikipedia.org/wiki?curid=6720", "title": "荔枝", "text": "荔枝（；喺從化區或廣州北邊嘅鄉下地區係讀；順德地區嗰邊讀；學名：'）；英文界入面嗌佢係「」；印度嗰邊嗌佢係列茨（；）；佢係無患子科嘅常綠喬木。原產地喺中國，而家喺中國嘅廣東、廣西、海南、福建、四川同雲南嘅大概從北緯18度到北緯28度嘅地區都見到佢，甚至喺亞洲嘅越南、泰國等國都見到佢。而美洲嘅美國嘅佛羅尼達州同加州、墨西哥、澳洲嘅昆士蘭、印度、非洲嘅南非、馬達加斯加同西亞嘅以色列等國家係引咗荔枝入嚟種嘅。呢樖嘢既係長壽同高產喺埋一齊嘅果樹，又係俾人話成係「水果界嘅皇后」。佢重係全世界從古代到而家為止，係出嗮名嘅華南名貴水果。另外，中國係全世界入面種荔枝最早嘅國家，從佢開始種嗰時到而家為止有成2000幾年嘅種植歷史。佢同香蕉、菠蘿同橙一齊，話成係嶺南四大名果。\n形態.\n佢有大概20米到咁高，莖嗰度有好多灰色嘅分枝；而細枝係圓柱形，重有白嘅斑點仔同好少嘅軟毛響度。樹葉一般係偶數羽狀複葉出嚟，連葉柄長10～25 cm；細葉2～4對，有柄，佢嘅樣係披針形或好似圓形噉嘅長方針形。而顏色方面，上邊深綠有光澤，下邊粉綠。而佢一般喺春天嗰時開綠白色或淡黃色圓錐花序嘅細花仔。而夏天嗰時先至結果，佢啲果係波形或蛋形。而果皮方面，未熟嗰陣係青綠色，熟咗嗰陣係暗紅色，表面係龤澀澀，有啲嘢突咗出嚟噉。而啲核嘅出面俾既白肉又多汁重好甜嘅假核皮冚住，好易同核拆開。而核係橢圓形，咖啡色到紅黑色，有光澤。\n用途.\n荔枝嘅果係可以用嚟食。尤其佢嘅營養方面都好豐富吓，由於佢嘅色香味同個樣都比較靚，甚至俾人話咗係高級嘅滋補水果。另外，佢樖嘢嘅木喺廣東嗰邊俾人話係特級品種，佢重可以用嚟做木材都得。一般用喺整船、楣、柱同上等家具嗰範圍入面。而佢啲根重可以用嚟做藥都得。\n藥用價值.\n荔枝嘅根可以用嚟做藥，有養血、消腫、開胃同埋健脾嘅功效。\n文化.\n廣州.\n喺廣州嘅街頭嗰度嘅地名（尤其係荔灣區），嗰度有好多地名都係圍繞「荔枝」嚟改名嘅。例如荔枝灣、荔灣路……講得巴閉啲就係2013年死咗嘅紅線女，佢喺在世嗰時唱嘅「賣荔枝」呢首歌喺廣東嘅粵劇界嗰度係出嗮名嘅。\n同佢有關嘅詩.\n喺古代嗰時有好多成日讚荔枝嘅詩：\n俗語.\n喺廣東嘅珠三角地區成日流行嘅一句俗語同荔枝有關嘅，就係「一把荔枝三把火」。不過有人認為呢句係蘇東坡「日啖荔枝三百顆」嘅誤傳。\n其他.\n白居易《荔枝圖序》話：「如離本枝，一日色變，二日香變，三日味變，四五日外色香味盡去矣。」"}
{"id": "6724", "revid": "227654", "url": "https://zh-yue.wikipedia.org/wiki?curid=6724", "title": "土星", "text": "土星係距離太陽第六遠嘅行星，亦係太陽系第二大行星，屬於木星型行星。土星有好顯著嘅行星環，係無數咁多嘅冰粒加上小量碎石微塵組成，啲環密度比水重細，只有0.69（水=1）。\n而且佢自轉速度快，所以土星形狀明顯地橢圓。\n土星環.\n土星已知有7個環，分別以A－G來表示，由內至外嘅次序係：D、C、B、A、F、G、E，其中B環最闊，A環第二，每個環其實都係由數以千計嘅環組成。喺A環同B環之間有條罅，呢條罅係由天文學家卡西尼發現，因此命名為卡西尼環縫。土星環主要由冰同岩石組成，而光環係點形成到而家重未有定論，但最為人接受嘅理論係︰土星曾經有一粒衛星，因為土星嘅重力令佢分裂，分裂後嘅碎片散開成一個光環。\n若果用望遠鏡觀測土星，係可能會睇到土星環。土星每1年又2個星期大衝。由於土星同地球嘅公轉軌道面斜交，所以可以定期由唔同角度去睇土星環，土星公轉一週就有兩次將土星環邊緣對住地球，由於土星環實在太薄，所以嗰時地球係睇唔到土星環。\n衞星.\n土星目前已確定有83粒衞星，其中53粒已經有正式名。\n風暴.\n喺2006年11月11號天文學家向外發表，喺土星發現一個超巨型風暴，呢次係喺地球以外嘅星球中首次發現嘅風暴。呢個風暴位於土星嘅南極附近，直徑達8000公里（大概係地球直徑嘅2/3），中心風力為每小時550公里。佢嘅風眼離底部達30至75公里，比地球嘅風暴高1至4倍。相對土星著名嘅大紅點估計風力亦非常強勁，比今次發現嘅風暴更巨型，但由於佢冇明顯風眼，故此未有被視為真正嘅風暴。"}
{"id": "6726", "revid": "40858", "url": "https://zh-yue.wikipedia.org/wiki?curid=6726", "title": "天王星", "text": "天王星係距離太陽第七遠嘅行星。佢個名來自拉丁文（萬國音標：）。佢屬於木星型行星，直徑來講排第三，而質量來講排第四，佢嘅自轉軸可以話係瞓響軌道平面上，傾斜嘅角度高達97.77°，目前佢有27粒衛星。\n天王星每84.323326 年（30,799.095 日）公轉1次。大氣層有揮發性物質，主要有水、阿摩尼亞同埋甲烷；而核心主要係岩石同埋冰。\n天王星自轉軸，傾斜近直角。大抵日照方，祇得跟公轉而變。公轉周期八十四年中，四十二年為日頭，四十二年為夜晚。南半球同北半球，春分秋分時交換日夜。直角尚餘七度幾，近赤道窄地方，先有自轉帶來嘅日夜。\n衛星.\n天王星總共有27個衛星，由內到外排列分別係天衛六（Cordelia）、天衛七（Ophelia）、天衛八（Bianca）、天衛九（Cressida）、天衛十（Desdemona）、天衛十一（Juliet）、天衛十二（Portia）、天衛十三（Rosalind）、天衛二十七（Cupid）、天衛十四（Belinda）、天衛二十五（Perdita）、天衛十五（Puck）、天衛二十六（Mab）、天衛五（Miranda）、天衛一（Ariel）、天衛二（Umbriel）、天衛三（Titania）、天衛四（Oberon）、天衛二十二（Francisco）、天衛十六（Caliban）、天衛二十（Stephano）、天衛二十一（Trinculo）、天衛十七（Sycorax）、天衛二十三（Margaret）、天衛十八（Prospero）、天衛十九（Setebos）同天衛二十四（Ferdinand）。呢啲衛星嘅英文名都係嚟自莎士比亞同Alexander Pope嘅歌劇。\n天王星嘅衛星可以分為3大類：\n光環.\n天王星總共有13個光環，不過就比土星嘅光環暗淡好多，直至1977年，天王星喺恆星SAO 158687前面經過，粒恆星喺天王星經過前後都有變暗咗，咁佢嘅光環先至俾人發現。至於光環嘅數目要到1986年，航行者二號飛近去先至睇到。喺2005年，哈勃太空望遠鏡再搵到多2個光環。由內到外排列，天王星嘅光環分別係ζ（1986U2R）、6、5、4、α、β、η、γ、δ、λ（1986 U1R）、ε、ν（R/2003 U 2）同μ（R/2003 U 1）。\n發現.\n雖然天王星嘅亮度係肉眼可見，但始終比較暗同行得慢，長期被當做恆星，直到1781年3月13號，英國天文學家赫歇爾經望遠鏡觀測，宣佈確認呢粒星係行星。而呢粒星喺西方文化入面用咗希臘神話嘅神烏拉諾斯個名，亦係唯一無用羅馬神話嘅神命名嘅太陽系行星。\n探測.\n喺1986年，NASA嘅航行者2號（Voyager 2）去到天王星，並且喺1月24號最接近佢，當時距離只有81,500公里，之後就繼續前往海王星。旅行者2號研究咗天王星大氣層嘅結構同化學組成，發現咗10粒新衛星，仲研究咗天王星因為自轉軸傾斜97.77°所造成嘅獨特氣候，又觀察咗佢嘅環系統：佢研究咗當時已知嘅九圈光環，亦都發現咗兩道新嘅光環。佢又發現咗天王星上面嘅磁場，並發現因為自轉軸極度傾斜導致佢有特別嘅磁場結構。"}
{"id": "6728", "revid": "198212", "url": "https://zh-yue.wikipedia.org/wiki?curid=6728", "title": "海王星", "text": "海王星（；拉丁文：Neptunus）係太陽系其中一個行星，距離太陽第八遠。有時因為矮行星冥王星軌道離心率高，入過海王星軌道，所以有時冥王星距離太陽重近過海王星。以直徑嚟講，佢排第四，而質量就排第三。海王星有佢孖生兄弟天王星兩倍質量，目前佢有14粒衛星。\n海王星有行星環，不過就唔容易睇到。\n有一次，天文學家喺海王星北半球發現咗一個大黑斑（好似木星表面嘅「大紅斑」風暴咁），但唔知點解，過咗幾年個大黑斑走咗去南半球。\n史.\n發現.\n伽利略喺1612年2月28號首次觀測倒海王星，而喺1613年1月27號，佢再次觀測海王星，但因為佢喺夜空中同木星好近，所以伽利略並冇發現佢係一粒行星，而覺得佢係一粒恆星。喺佢第一次觀測入面，海王星啱啱開始逆行，而郁動好細，導致伽利略嘅細望遠鏡未能發現倒。喺2009年一項研究話伽利略至少意識到佢睇倒嘅「恆星」有好細嘅郁動。\n1821年，Alexis Bouvard 發表咗天王星軌道嘅天文表，但之後嘅觀察發現天王星嘅軌道同張表有好大偏差，令Alexis Bouvard 假設有未知物體干擾軌道。1843年，John Couch Adams 利用佢掌握嘅數據開始研究天王星嘅軌道。佢要求皇家天文學家George Airy爵士提供額外數據，Airy喺1844年2月提供咗呢啲數據。Adams喺1845至46年繼續研究，並估計咗一粒新行星係點。\n1845-46年勒維耶獨立喺Adams，發展咗自己嘅計算方法，但未引起同好熱情。1846年6月，喺睇倒勒維耶對行星經度嘅估計同Adams嘅估計好似之後，Airy說服咗James Challis揾呢粒行星。Challis喺1846年8-9月持續噉揾呢粒行星。\n此時，勒維耶亦都揾咗柏林天文台嘅約翰伽雷幫手揾行星，柏林天文臺嘅學生達赫斯特話可以用勒維耶預測位置區域嘅天空圖同嗰陣嘅天空比較。喺1846年9月23號夜晚，伽雷就發現咗海王星，喺同勒維耶預測嘅位置差1度，同Adams預測嘅位置差12度。之後，Challis發現佢喺8月嗰陣已經睇倒海王星兩次，但因為唔重視揾海王星嘅任務，未進行分析就承認呢啲觀察結果。Challis好後悔，但將佢嘅疏忽歸咎於佢過時嘅星圖同分心嘅事實。\n命名.\n喺佢被發現之後冇耐，啲人叫佢「天王星外面嘅行星」、「勒維耶嘅行星」。伽雷提出咗第一個名嘅提議，叫Janus，而喺英國，Challis提議話佢叫Oceanus。\n勒維耶聲稱佢有權為行星命名，幫粒行星改咗個名做Neptune，但錯誤噉話已經得到法國經度局批准。10月，佢想用自己個名Le Verrier命名行星，並得到天文台台長Fran ois Arago嘅支持。呢項提議喺法國以外被強烈反對。法國曆書好快將天王星命名做天王星嘅發現者赫歇爾，並用勒維耶個名叫呢個新行星。之後，勒維耶經由經度委員會提議用Neptune做呢粒行星個名。腓特烈·斯特魯維喺1846年12月29號喺聖彼得堡支持勒維耶嘅提議，好快Neptune就做咗國際公認嘅呢粒新行星嘅名。喺羅馬神話入面，Neptune係海神，同希臘嘅海神波塞冬一樣，所有呢啲行星都以羅馬或希臘神話入面嘅神來命名。而其他文都用海神嘅名來叫呢粒行星，例如中文，越南文，日文同韓文入面嘅海王星。\n狀況.\n喺1846年發現海王星之後，海王星係當時已知行星當中最遠嘅，直到1930年又發現有冥王星；嗰陣啲人認為冥王星係一粒行星，所以海王星就成為咗已知行星當中第二遠嘅。1992年發現咗柯伊伯帶件事導致好多天文學家開始爭詏係應該當冥王星係行星抑或係柯伊伯帶嘅一部分。到2006年，國際天文學聯合會首次定義「矮行星」，並劃冥王星成矮行星，令到海王星變返太陽系入便最外圍粒行星。\n物理同化學性質.\n海王星嘅質量係1.0243公斤，係地球17倍，木星嘅十九分之一。佢喺1巴嗰陣嘅引力係11.15 m/s²，係地球表面引力嘅1.14倍，只係細個木星。\n海王星赤道半徑係24,764公里，差唔多係地球四倍。海王星同天王星一樣，係冰巨行星，同氣體大行星唔同，比氣體大行星細，成份亦同佢哋有啲唔同。\n內部結構.\n海王星內部結構同天王星差唔多。大氣層佔佢質量5-10%，並可能向核心延伸咗10-20%，喺嗰度壓力有大約10GPa，大概係地球壓力嘅100,000倍。喺大氣層較低區域有比上層更多嘅甲烷、氨同水。\n地幔有成10-15個地球質量，有更加多氨、水同甲烷。照行星科學慣例，呢樣嘢畀人叫做冰，佢係一種熱嘅流體，通常畀人叫做水－氨大洋。\n喺地底下7000公里，可能有甲烷分解做鑽石晶體，然後好似落雨噉跌落，噉樣畀人叫做鑽石雨。科學家仲覺得佢哋仲發生喺木星、土星同天王星上面。\n海王星嘅核心可能由鐵、鎳同矽酸盬組成，內核質量大概係地球嘅1.2倍。中心嘅壓力係7Mbar（700GPa），大約係地球中心嘅兩倍，溫度可能係5,400K。\n大氣層.\n喺高海拔地區，大氣層有80%嘅氫同19%嘅氦，亦有少量甲烷。吸收帶喺600納米以上嘅波長，喺光譜紅色至紅外線一帶。噉嘅吸收令海王星呈現藍色，同天王星一樣，而天王星睇落隻色比較淺，而甲烷含量又差唔多，導致一啲未知大氣成份畀人認為令海王星隻色更深。\n海王星嘅大氣層畀人分做兩個區域，一個係對流層低層，海拔越高溫度越低；另一個係平流層，海拔越高溫度越高。兩個區嘅邊界，壓力有0.1巴。平流層喺1-10帕斯卡度成為熱成層，然後逐漸過渡去散逸層。\n磁層.\n海王星同天王星嘅磁層好似，磁場同自轉軸差47°，偏離核心至少0.55半徑，離行星中心點約13,500公里。磁場可能由導電液體對流流體運動產生，並產生發電機作用。\n磁場嘅偶極成分喺海王星磁赤道大約係14微特斯拉。\n海王星嘅弓形激波（磁層減緩太陽風嘅地方）喺行星半徑34.9倍嘅距離，磁層頂壓力同太陽風喺行星半徑23-26.5倍距離，而磁層最尾嗰度至少延伸到行星半徑72倍嘅距離，甚至去到更遠。\n氣候.\n海王星天氣特點係極端嘅風暴，風速達到近600米/秒（2200公里/小時），幾乎達到超音速。\n海王星同天王星嘅不同之處就喺佢典型氣象活動水平。航行者2號喺1989年飛越海王星嗰陣觀察倒天氣現象，但喺1986年飛越天王星嗰陣冇。\n2007年，啲人發現海王星南極比表面平均溫度高大約10°C，溫差足以令海王星嘅甲烷逃逸到南極附近嘅天空，而其他區域嘅甲烷係被凍住咗嘅。噉係因為海王星嘅軌道傾角令南極喺40年入面受到太陽光照住。隨住海王星移動，南極會逐漸變暗，北極會變光，令甲烷走去北極度。\n衛星.\n海王星已知有14粒衛星。海衛一係最大嘅海王星衛星，亦係唯一一粒質量夠大做到球體嘅海王星衛星，佢喺海王星畀人發現17日之後畀人發現。海衛一有個逆行軌道，係畀海王星捕獲而唔係原地形成嘅。佢可能係柯伊伯帶嘅一粒矮行星。由於佢離海王星夠近，所以佢同海王星潮汐鎖定，由於潮汐加速，佢緩慢噉向內盤旋，最後喺大約36億年後達到。海衛一係到而家為止喺太陽系入面測量倒嘅最涷天體，估計溫度係38K（-235 °C）。\n1989年7-9月，航行者2號發現咗六粒海王星衛星。其中，形狀唔規則嘅海衞八出名喺佢同佢密度相近嘅天體唔同，佢未被自己嘅引力將佢拉成球形。佢雖然係海王星質量第二大嘅衛星，但都只係得海衛一質量嘅0.25%。海衞三、海衞四、海衞五同海衞六軌道喺海王星環入面，海衞七喺1981年佢擋住恆星嘅時候畀人觀察倒，最初以為係行星環嘅弧，但喺1989年航行者2號再觀察先發現係衛星。\n2004年公佈咗2002-2003年發現咗嘅五粒新衛星。2013年，通過組合多張哈勃圖像，發現咗一粒新衛星同海王星最細嘅衛星海衞十四。\n因為海王星個名係羅馬海神，佢嘅衛星以較低級海神命名。\n環.\n海王星有一個行星環系統，儘管比土星嗰個冇咁重要。環可能由涂有矽痠鹽或碳基材料嘅冰粒組成，好可能令佢哋具有微紅嘅色調。三個主要環係距離海王星中心63,000公里嘅窄亞當斯環，53,000公里嘅Le Verrier環同42,000公里嘅更闊，更暗嘅加勒環。Le Verrier Ring嘅一個微弱嘅向外延伸被命名為Lassell，佢嘅外緣以57,000公里嘅Arago環為界。\n呢啲行星環中嘅第一個係喺1968年由領導嘅一個團隊發現嘅。\n最外層嘅環亞當斯（Adams）包含五條突出嘅弧，而家被命名為 Courage、Liberté、Egalité1、Egalité2同Fraternité（勇氣，自由，平等同埋博愛）。\n探測.\n航行者2號係唯一一艘訪問過海王星嘅航天器。佢喺1989年8月25號最近海王星。佢以大約40,000公里嘅距離飛越海衛一。從航行者2號傳返地球嘅圖像成為1989年PBS通宵節目\"Neptune All Night\"嘅基礎。 \n航天器驗證咗行星周圍磁場嘅存在，並發現磁場偏離中心並以類似天王星周圍磁場嘅方式傾斜。海王星嘅自轉周期係使用無線電輻射嘅測量嚟肯定嘅，航行者2號仲影到海王星有一個活躍天氣系統並發現咗六粒新衛星同海王星環，粒行星被證明有唔止一個環。\n今次飛越仲提供埋海王星質量嘅第一次精確測量，發現比以前計算嘅要少0.5%。呢個新數字反駁咗一個假設，即一個未被發現嘅行星X影響海王星同天王星嘅軌道。"}
{"id": "6741", "revid": "517", "url": "https://zh-yue.wikipedia.org/wiki?curid=6741", "title": "Hong Kong", "text": ""}
{"id": "6742", "revid": "98366", "url": "https://zh-yue.wikipedia.org/wiki?curid=6742", "title": "印度洋", "text": "印度洋（）係世界第三大洋，佔地球面積20%。佢北面係南亞，西面係阿剌伯半島同非洲，東面係馬來亞半島，巽他羣島同埋澳洲，南面係南大洋。\n佢同大西洋響東經20°分開，同太平洋就響東經147°。最北面去到北緯30°波斯灣。個大洋東西有10 000千米咁闊。面積73 556 000平方千米，包埋紅海同波斯灣。\n史.\n大明時叫西洋，喺南洋以西。"}
{"id": "6746", "revid": "18117", "url": "https://zh-yue.wikipedia.org/wiki?curid=6746", "title": "Heung Gong", "text": ""}
{"id": "6750", "revid": "42683", "url": "https://zh-yue.wikipedia.org/wiki?curid=6750", "title": "向量叢", "text": "向量叢 \"π: E——&gt;X\" 係"}
{"id": "6753", "revid": "136852", "url": "https://zh-yue.wikipedia.org/wiki?curid=6753", "title": "蘋果公司", "text": "（，），2007年1月9號前叫蘋果電腦公司（），總部位於美國加利福尼亞州嘅庫比提諾，核心業務係電腦科技產品，目前全球市場佔有率係3.8%。\n蘋果電腦嘅Apple II喺1970年代助長個人電腦革命，其後由Macintosh喺1980年代接力並持續發展。最出名嘅產品係佢出品嘅Apple II、Macintosh電腦、iPod數碼音樂播放器同埋iTunes音樂商店，佢喺高科技企業之中以創新聞名。\n歷史.\n成立前.\n喺佢哋一齊創立蘋果電腦前，沃茲已經係一個電子學嘅駭客，由1975年開始，佢喺惠普返工同埋幫斯蒂夫·喬布斯設計Atari電子遊戲。當時沃茲向由Alex Kamradt開設嘅分時電腦系統服務公司Call Computer租用小型電腦嚟用。嗰陣時嘅電腦只能夠用紙張印字輸出，而由德州儀器推出嘅Silent 700喺當時最尖端嘅熱昇華印字機型號。沃茲曾經睇到大眾電子學雜誌（Popular Electronics）介紹點樣自製電腦終端機，使用現成嘅零件，沃茲設計咗一部能夠同電腦溝通嘅電傳印字機。呢部只可以印出大階英文字元嘅印字機可以印出每版24行，每行40個字，而且能夠接駁到Call Computer旗下嘅小型電腦使用。Call Computer 嘅老闆Alex Kamradt代理咗呢個設計，並售出少數目嘅機器。\n由1975年起沃茲開始出席\"家釀電腦俱樂部\"（Homebrew Computer Club）嘅活動，當時新型嘅微型電腦好似Altair 8800同IMSAI觸發沃茲將微型處理器內置喺佢嘅電傳印字機裏面，成為一部完整嘅電腦。\n當時喺市面上可以搵到嘅微型處理器只有179美元嘅英特爾（Intel）8080同170美元嘅摩托羅拉（Motorola）6800。沃茲較鍾意6800，不過兩個都超出咗佢嘅預算範圍。所以佢只可以透過觀察同學習，喺紙上設計電腦，並等待可以買得起處理器嘅嗰一日。\n1976年，MOS Technology發表淨係要$25美元嘅著名處理器6502之後，沃茲為呢粒處理器編寫咗一個BASIC程式語言版本，再設計一部可以運行呢種BASIC程式語言嘅電腦。由於6502同埋6800都係由同一班人設計（因為MOS Technology係由Motorola嘅前僱員成立嘅），故此沃茲早前喺紙上設計，建基於6800嘅電腦，只需要作出輕微修改就可以使用6502作為微型處理器。\n沃茲整完部機之後，將佢帶去家釀電腦俱樂部嘅聚會，並向電子同行展示佢嘅系統。喺嗰度，佢遇到老朋友斯蒂夫·喬布斯。喬布斯意識到呢啲細小嘅業餘機器嘅商業潛力。\n蘋果點嚟.\n喬布斯同埋沃茲兩人決定成立公司，佢哋諗咗好幾個名，喬布斯有次旅行返嚟之後向沃茲建議將公司命名為蘋果電腦。\n早期.\n1971年，16歲嘅斯蒂夫·喬布斯同埋21歲嘅斯蒂夫·沃茲尼亞克（「兩個斯蒂夫」）經朋友介紹而結識。1976年，喬布斯成功說服沃茲裝配機器之餘更拎去推銷，佢哋另一位朋友，朗·韋恩（Ron Wayne）亦加入，三人喺1976年4月1號組成蘋果電腦公司。\n同年5月，喬布斯同一間本地電腦商店The Byte Shop洽商，負責人話如果呢部電腦完全裝配好至會有興趣。店主Paul Terrell考慮得更長遠，佢想訂購50部，並喺交貨時畀每部$500。攞到呢份訂單之後，為咗籌備資金，出售自己各種值錢嘅嘢籌款（好似電腦同一部福士麵包車）。喬布斯向大型電子零件分銷商Cramer Electronics訂零件，舖頭嘅信用部經理問喬布斯點樣埋數，佢話：「我有一份Byte Shop向我訂50部電腦嘅訂單，付款條件是貨到至畀錢，如果你畀我30日付款期，我可以喺付款期限之內將電腦裝配好，送貨畀泰瑞爾後再畀晒帳款。」嗰名經理致電當時正喺太平洋樹林市出席IEEE電腦討論會嘅Terrell查詢。Terrell對喬布斯嘅堅韌感到驚訝，並向經理確實訂單話如果喬布斯送貨畀佢嘅話，喬布斯肯定夠錢畀。佢哋三人同兩名朋友借用喬布斯屋企人嘅車房日以繼夜裝配同進行馬拉松式嘅測試，終於喺限期前送貨畀Terrell，Terrell亦按照當初承諾畀錢喬布斯，令佢繳清晒零件嘅帳單，而且賺咗一筆可觀嘅盈利用嚟慶祝同留作本錢。\n呢部後來被命名為Apple I嘅電腦有幾個顯著嘅特點。當時大多數嘅電腦並無顯示器，但Apple I以電視作為顯示器。相比起後來嘅顯示器，Apple I嘅顯示功能只可以緩慢咁每秒顯示60字。此外，主機嘅ROM包括引導（Bootstrap）代碼，令佢更容易啟動。最後，因為Paul Terrell嘅堅持，沃茲亦設計咗一個用於裝載同儲存程式嘅卡式磁帶介面，以每秒1200位元嘅高速運行。儘管Apple I嘅設計相當簡單，但佢仍然係一個傑作，而且比其他同級嘅主機需要用嘅零件少，令沃茲嬴得設計大師嘅名譽。最終Apple I一共生產咗200部。\n呢件事之後，沃茲成功設計出比Apple I更先進嘅Apple II。喬布斯想將公司擴充並向銀行貸款，但韋恩因為四年前冒險投資失敗導致嘅心理陰影而退出。當時嘅蘋果電腦缺乏資金來源。喬布斯最後遇到麥克·馬庫拉（\"Mike\" Markkula），麥克·馬庫拉注資九萬二千美元並同喬布斯聯合簽咗25萬美元嘅銀行貸款，1977年1月，蘋果電腦公司正式註冊成為蘋果電腦有限公司。擁有資金同新設計方案在手，同年4月，Apple II 喺首屆嘅西岸電腦展覽會（West Coast Computer Fair）首次面世。\nApple II同Apple I最大嘅分別包括重新設計嘅電視介面，將顯示整合到記憶體入面，咁樣唔單止有助於顯示簡單嘅文字，重包括圖像，甚至有彩色顯示。而且有一個改良嘅外殼同埋鍵盤。Apple II喺電腦界被廣泛譽為締造家庭電腦市場嘅產品，到咗1980年代已經賣出數以百萬部。Apple II家族有好多唔同嘅型號，包括Apple IIe同IIgs，呢兩款電腦直到1990年代尾重可以喺好多學校揾到。\n當蘋果喺1980年上市嘅，佢哋吸引嘅資金比1956年福特上市以後任何首次公開發行股票嘅公司（IPO）都重要多，而且比任何歷史上嘅公司創造更加多百萬富翁。\nApple III同Lisa.\n喺1980年代，蘋果喺個人電腦業務遇到新興嘅競爭對手。佢哋之中份量最重嘅喺電腦業嘅「頭號人物」-IBM。IBM嘅個人電腦型號，行DOS嘅電腦喺企業用電腦市場佔有率最高。\n正當小型企業重用緊Apple II嘅時候，蘋果感到佢需要一個更新、更先進嘅型號以參與企業用電腦市場。Apple III嘅設計師被迫遵從喬布斯嘅極高同有啲不切實際嘅要求，據講喬布斯覺得散熱扇「唔雅緻」而將佢省略咗，結果導致電腦容易過熱，令最早期嘅型號要回收。另外，Apple III賣得貴，雖然1983年推出咗改善後嘅升級型，之後重減價促銷，但基本上仍然無法挽回Apple III喺市場上嘅劣勢，噉主要係因為1981年IBM推出嘅IBM PC同埋佢嘅相容機席捲個人電腦市場。\n與此同時，蘋果內部各工作組日以繼夜設計兩款完全唔同嘅新款個人電腦，用咗好多先進嘅技術，例如：圖形用戶界面、滑鼠、物件導向程序設計同埋網絡功能。呢啲人，包括傑夫·拉斯金同埋比爾·阿特金森，鼓動喬布斯將公司焦點放喺電腦功能上。1979年12月佢哋帶喬布斯去Xerox嘅PARC研究所，喺參觀過佢哋嘅概念機Alto之後，喬布斯決定未來將會喺圖形集中、圖標友善嘅電腦上，將呢種思想貫徹喺蘋果嘅兩個下一代電腦項目：Apple Lisa同埋Apple Macintosh上。蘋果以允許Xerox向自己投資作為條件（一百萬美元嘅預售初次發行股票，大概值18,000,000美元），換取蘋果嘅工程師進入PARC研究所做3日嘢嘅權利。而好多PARC嘅研究員同埋拉里·泰斯勒喺一班同事嘅反對聲中加入蘋果電腦工作。\nLisa喺1983年1月以9,995美元嘅身價初次露面。再一次，蘋果推出咗一款超越它所處時代嘅產品，但過高嘅價格（10,000美元）令蘋果再次失去獲得企業市場佔有率嘅機會。Lisa喺1986年被終止，餘貨被埋喺猶他州嘅垃圾堆填區。\n據講，Lisa是以喬布斯個女個名來命名。對此，蘋果並未發表任何言論。\nMacintosh嘅推出.\nLisa計劃喺喬布斯控制嘅發展計劃中途被取消。喬布斯立即將佢嘅注意力集中喺Macintosh計劃上，最初將佢預想為一種「廉價Lisa」。Apple Macintosh喺1984年以一個著名嘅超級盃廣告（基於佐治奧威爾嘅小說《1984》）開始投放市場，其中更宣佈「喺1月24號，蘋果電腦將推出Macintosh。你將會見到點解1984將唔會似『1984』。」。咁明顯暗示新嘅Mac同佢「容易使用」嘅GUI將電腦同埋信息從公司同埋技術統治論者嗰度解放出來。蘋果亦大量生產由蘋果僱員同埋之後嘅蘋果人蓋伊·川崎首創嘅蘋果福音傳道嘅思想。\nMacintosh延續咗蘋果嘅成功，但達唔到佢最輝煌時期嘅水準。喺一次比爾·蓋茨（當時微軟總裁）參觀蘋果位於庫珀蒂諾嘅總部時，喬布斯展示咗Mac GUI嘅原型。喺之後嘅1985年，微軟發佈Microsoft Windows，佢令IBM PC擁有咗GUI。因為呢一點，好多公司開始製造IBM PC兼容機，廉價嘅PC複製品。蘋果唔畀其它公司複製Mac。雖然首個版本嘅Windows喺技術層面上唔及Mac，但佢加上一部PC複製機嘅價格就平過Mac好多，兼且冇幾耐之後喺Windows上亦同樣出現好多軟件。\n近年.\n喺1989年推出銷量唔理想嘅手提電腦Macintosh Portable後，一部更受歡迎嘅手提電腦PowerBook喺90年代初推出市面。呢次係首次同Sony聯合設計，並為現今流行嘅手提電腦設立現代嘅外形標準。佢通過後部嘅鉸鏈支撐屏幕，打開後平台嘅後半部分放置鍵盤，前方就係軌跡球（以後改為觸摸板）。呢款來自蘋果嘅產品重包括作業系統（好似ProDOS、Mac OS同埋A/UX）、網上產品（好似AppleTalk）同埋多媒體程序（QuickTime）。喺1994年，蘋果更新咗佢嘅Macintosh產品線，推出咗Power Mac系列。佢基於IBM、摩托羅拉同埋蘋果共同開發嘅PowerPC系列處理器。呢款處理器用咗RISC（精簡指令集運算）結構，佢超越咗之前Mac所用嘅Motorola 680x0系列，而且本質上亦唔同。蘋果嘅系統軟件經過調整，可以畀大部分為舊處理器編寫嘅程序喺PowerPC系列上以模擬模式運行。\n喺經過80年代同新嘅首席執行長約翰·斯卡利嘅權力鬥爭之後，喬布斯辭去蘋果職務，並創建NeXT Computer公司。此後，蘋果為咗儘力挽救公司，買晒成間NeXT同佢基於UNIX嘅系統NeXTStep，令喬布斯回歸蘋果管理層。作為新嘅首席執行長，佢做嘅第一個動作就係促成iMac嘅發展，同時挽救公司免於破產，並且令佢哋有時間開發新嘅作業系統。\n2001年，蘋果推出Mac OS X，一個基於喬布斯嘅NeXTStep嘅作業系統。佢最終整合咗UNIX嘅穩定性、可靠性同埋安全性，同Macintosh界面嘅易用性，並同時以專業人士同埋消費者為目標市場。OS X嘅軟件包括模擬舊系統軟件嘅方法，令佢可以執行喺OS X以前編寫嘅軟件。通過蘋果嘅Carbon庫，喺OS X前開發嘅軟件相對容易配合同埋利用OS X嘅特色。\n2002年啱啱開始，蘋果初次展示新款嘅iMac G4。佢由一個半球形嘅底座同埋一個用可轉動嘅脖子支撐嘅數字化平板顯示器組成。呢隻產品喺2004年夏天停產，喺2004年8月31號展示基於G5處理器嘅型號，並喺9月中推出市場。呢隻型號省卻底座，將CPU同成部電腦嘅硬件藏喺平板顯示器後面，只由流線型嘅鋁腳支撐。新款嘅iMac，稱為iMac G5，係世界上最薄嘅枱式電腦，大概5.1厘米（即大概2英寸）厚。\n較近期嘅產品包括用無線區域網科技連接唔同牌子電腦嘅蘋果AirPort，亦包括iBook同埋G4電腦。\n蘋果電腦諸如PowerBook同埋更新嘅iBook同iMac，不時成為電影同埋電視劇集中嘅道具。通常英雄或好人用蘋果電腦，而惡棍同壞人就用PC兼容機。曾經，蘋果用電影《碟中諜》同埋《ID4星際終結者》中展現PowerBook功能嘅片段作為廣告競爭嘅手段。\n除咗電腦產品，蘋果亦製造消費者設備。喺1990年代，蘋果發表Newton，創造咗Personal Digital Assistance一詞，係最早嘅PDA。雖然佢銷量唔理想，但成為好似Palm Pilot同埋PocketPC等產品嘅先驅。整個1990年代，微軟開始比蘋果獲得更多新電腦用戶。蘋果嘅市場佔有率十年內從20%滑落到5%。公司喺財政上努力掙扎，到1997年8月6號，微軟以1.5億美元買蘋果公司非投票股票以換取蘋果放棄控告微軟侵犯版權嘅官司同埋以後每一部Macintosh 上內置Internet Explorer（微軟後來已經賣晒自己持有嘅蘋果股票）。或者更意味深長嘅，微軟同時宣佈繼續支持佢喺Mac版本上嘅Office系列，並好快成立Macintosh軟件部。咁扭轉咗微軟之前Mac版軟件落後PC版嘅情況，兼令佢得到幾個大獎。\n2000年代初推出嘅iPod數碼音樂播放器大獲成功，配合佢獨家嘅iTunes網上收費音樂下載系統，一舉擊敗Sony嘅Walkman系列成為全球佔有率第一嘅隨身音樂播放器，隨後推出嘅幾個iPod系列產品更鞏固蘋果喺商業數碼音樂市場不可動搖嘅地位。\n2001年5月，蘋果宣佈開設蘋果零售店。商店兩個主要目的：1、抑止蘋果嘅市場佔有率下滑趨勢；2、改善代理商欠佳嘅行銷策略。最初，蘋果零售店淨係喺美國開店。2003年底位於東京銀座店開幕，佢亦係蘋果喺美國以外開嘅首間蘋果零售店。銀座店之後，2004年8月開幕嘅大阪店，名古屋店同埋歐洲首間嘅英國倫敦店亦相繼開幕。2006年5月蘋果喺紐約曼哈頓第五大道開設24小時營業，有近10米玻璃立方入口嘅旗艦店。\n而喺2005年6月6號嘅WWDC大會上，CEO喬布斯宣佈從2006年起Mac嘅產品會開始用英特爾製造嘅CPU（Intel Core）。2006年4月5號，蘋果電腦推出允許採用Intel微處理器嘅Mac電腦運行微軟Windows XP嘅軟件Boot Camp。佢簡化咗喺Mac上安裝Windows嘅任務，有一步一步嘅指導，用戶重可以喺重開機器嗰時選擇用Mac OS X定係Windows。\n2006年8月29號，蘋果電腦公司發表聲明，Google公司首席執行官埃里克·施密特已加入蘋果公司董事會。"}
{"id": "6756", "revid": "207381", "url": "https://zh-yue.wikipedia.org/wiki?curid=6756", "title": "鉀", "text": "鉀（）係一隻金屬元素，原子序數19，原子重量39.0983(1)。佢符號係K，來自德文。鉀色澤銀白，屬鹼金屬。\n鉀響空氣裏面好易氧化（出過氧化鉀），化學上亦都好活躍，遇到水會有激烈反應（出氫氧化鉀）。鉀多數同其他元素化合做礦物，又或者留響海水裏面。"}
{"id": "6757", "revid": "207381", "url": "https://zh-yue.wikipedia.org/wiki?curid=6757", "title": "鈉", "text": "鈉（）係一隻金屬元素，原子序數係11，原子重量22.98976928(2)。佢個符號係Na，來自拉丁文。鈉好軟，帶蠟質，銀白色。佢屬於鹼金屬，化學性質好活躍，遇空氣會氧化，遇水會有激烈反應，好容易同其他元素化合，大自然多數溶響海水。金屬燒起上來係黃色。"}
{"id": "6760", "revid": "197923", "url": "https://zh-yue.wikipedia.org/wiki?curid=6760", "title": "鈣", "text": "鈣（）係金屬元素一種，符號Ca，原子序數20，原子重量40.078(4)。鈣質地軟，色灰。\n鈣係地殼上第五多嘅元素，係所有生物必需嘅元素，係動物身上最多嘅金屬。鈣化學上活躍，好多時用來做還原其他金屬。\n自然界有六種穩定同位素存在，另外有11種放射性同位素。"}
{"id": "6768", "revid": "35", "url": "https://zh-yue.wikipedia.org/wiki?curid=6768", "title": "北京市", "text": ""}
{"id": "6788", "revid": "85891", "url": "https://zh-yue.wikipedia.org/wiki?curid=6788", "title": "中國史", "text": "中國係指亞洲東部一帶嘅地方，又叫中原，大細成日唔同，涉地唔同，並無嚴格劃分。現時指以黃河、長江一帶開啟嘅文明，以及日後擴張及延續，爲考據基本。亦有以當今中華人民共和國及中華民國領土爲基本。無論何種分法，此帶地上，曾出現多國，亦與周邊各國互動，有時一國幅原甚廣。由於年代久遠，與埃及、印度、兩河流域，並稱四大文明古國之一。中國境內古人類遺址，可上追一百七十萬年咁耐。中國史傳統係按斷代史分，簡畧歸納爲朝代，以示時期劃分。朝代只係簡略，同時當中可能多至數十甚至上百國，始絡不一，長短不一，好複雜。\n至於文字記載，可至殷商甲骨文。再早只有遺物，其無系統文字。\n中國史經過二重證據法證明嘅夏朝計起大概有4,200年；從孔子所說嘅、有三皇五帝嘅傳疑時代計起大概有4,600年；從盤古、上帝、女媧等嘅神話時代計起都有五千年（呢啲都係中國歷史傳統意義上嘅長度）；從標誌住人類文明萌芽嘅新石器時代磁山文化計起大概有10,000年；從人類開始脫離原始生活嘅舊石器時代嘅藍田猿人文化計起大概都有80萬年歷史。一般嚟講，「歷史」都係指過去發生嘅一切事件，而狹義嘅歷史係從有文字發明時起算，此前嘅歷史就稱為「史前時代」。中國史前時代嘅傳說有伏羲做八卦，黃帝時代倉頡造文字；而近代考古發現3,350多年前（前1350年）商朝嘅甲骨文、約3,000年前至4,000年前嘅陶文、約4,000年前至5,000年前具有文字性質嘅龜骨契刻符號。從政治同埋社會形態去區分中國歷史，據考古資料顯示，大概係早喺距今6,000年前嘅裴李崗文化晚期或者仰韶文化早期時代，中原地區從母系氏族社會過渡去氏族。同時，原始社會平等被打破。而據有文字記載嘅歷史，夏朝已經開始咗君王世襲，周朝建立咗完備嘅禮制，至東周逐漸解構，秦朝統一咗各國政治同好多民間分歧嘅文字同埋丈量制度，並建立咗中央集權嘅專制君權統治。自漢朝起就以文官主治國家直至清朝。\n史前.\n中國遠古遺址中，元謀人係至古嘅人類，距今大約一百七十八萬年。而北京猿人就距今約四、五十萬年。依啲人類，經已絕種，與現代人種，卽智人，並無直接關係。按世界人類遺傳基因推斷，中國地之智人，係由中南半島，分多路向北遷徙，散佈中國各地。而且不止一波，而係一浪一浪。\n中國史前文化，可分做以下階段：\n考古學研究得知，新石器時代嘅中國多元並立：約西元前5000年到3000年前喺豫、冀南、隴南同晉南出現用紅陶、彩陶，食粟，養家畜嘅仰韶文化；大約同期，浙江北就有河姆渡文化；山東有大汶口文化。\n神話傳說.\n神話入面，中國最早嘅領袖係三皇五帝；但邊「三皇」、邊「五帝」其實未有定論。一般會話三皇係伏羲、神農、燧人；五帝就係黃帝、顓頊、帝嚳、堯、舜。\n現今流行嘅解釋，黃帝原本係炎帝部落一個分支嘅首領，炎帝日漸衰弱，同黃帝一齊打東南方嘅蚩尤部落，最後喺涿鹿徹底擊敗對方。之後炎帝部落（係炎帝部落，唔係炎帝）同黃帝內戰。之後喺阪泉之戰擊敗炎帝，成為新部落聯盟嘅首領。成為霸主。\n後來，黃帝個孫顓頊、同埋曾孫帝嚳繼續擔任部落聯盟嘅首領。之後輪到帝嚳個仔堯繼位，佢係一個賢君，創立咗禪讓制，傳位畀舜。舜時，黃河泛濫，鯀想咗堵塞住條河，結果洪水反而更加厲害，咁鯀就被殺。鯀個仔禹改試用疏導，成功治理咗洪水，因此就獲推舉做首領。臨死前，禹命助手伯益（益）做領袖。但係年佬伯益早死，最後畀咗啟。之不過，禹個仔啟就唔再禪讓，自立為王（但亦都有香港中學教科書話啟係獲推舉做領袖嘅）。無論如何，啟建立咗第一個王朝——夏朝。夏朝持續咗四百幾年，到到桀嘅末期，東方商族首領成湯奪取政權，建立咗商朝。\n先秦.\n三代.\n最早嘅朝代夏朝，喺大概前21世紀到前16世紀。由於呢段歷史未有文字性質嘅文物印證，所以只能靠後世嘅記錄同埋出土嘅文物互相對照考證。有啲學者認為河南二里頭遺址可能就係夏朝嘅遺蹟，但有學者懷疑。據記載，夏朝有中國最早嘅曆法——夏小正。\n之後嘅商朝，亦即係前16世紀到大約前1046年，就係目前所發現最早有文字文物嘅歷史時期。據講，夏朝最後一個君主桀，由於荒淫無道而被成湯推翻。商代嘅文明已經十分之發達，有曆法、青銅器以及成熟嘅文字——甲骨文等。商朝已經有一個完整嘅國家組織，並且具有封建王朝嘅規模。當時嘅主要生產部門係農業，但係手工業、特別係青銅器嘅冶鑄水平，亦都已經十分高超。商代亦都出現咗原始嘅瓷器。自盤庚就位之後，商朝就將殷（今河南安陽）定為首都，所以商朝又叫做殷朝。商朝嘅王位繼承制度係傳子或者傳弟，多數按照年齡嘅長幼繼承。\n與此同時，黃河上游嘅另一個部落周正逐步興起。大約前1046年，周武王討伐商朝嘅紂。周喺牧野之戰度取得決定性嘅勝利，商朝因而滅亡。周朝正式建立，建都渭河流域嘅鎬京（今陝西西安附近）。之後，周朝嘅勢力又慢慢滲透到黃河下游和淮河一帶。周王朝依然係封建貴族統治，有好多貴族嘅封國。呢啲由貴族所管理嘅土地叫諸侯國。周朝影響力最鼎盛嘅時候，甚至喺南方跨越長江、東北到今日嘅遼寧、西至甘肅、東到山東。另外，周朝時期嘅宗法制度亦得到建立，政權機構亦都比較完善。中國最早有確切時間嘅歷史事件，係公元前841年，發生喺西周嘅國人暴動。\n春秋戰國.\n前770年，由於遭到北方遊牧部落犬戎嘅侵襲，周平王向東遷徙到黃河中游嘅洛邑（今河南洛陽），歷史學家將呢段時期劃作東周嘅開始。之後，周朝嘅影響力逐漸減弱，取而代之嘅係大大小小成百幾個小國（諸侯國），史稱春秋時期。春秋時期嘅大國共有十幾個，其中包括晉、秦、鄭、齊同埋楚等等。春秋時期社會動盪，戰爭不斷，先後有五個國家稱霸，即係齊、宋、晉、楚、秦（亦有認為係齊、晉、楚、吳、越）。呢五國合稱春秋五霸。\n到咗前546年左右，黃河流域嘅爭霸基本結束，晉、楚兩國平分咗霸權。前403年，晉國又被分成韓、趙、魏三個諸侯國，史稱「三家分晉」。再加上被田氏奪去咗政權嘅齊國，再加上秦、楚、燕，合稱戰國七雄，標誌住戰國時期嘅開始。到前356年，秦國商鞅變法開始，國力大大增強，最終喺前221年消滅六國最後嘅齊國，完成統一。中國歷史也進入咗新時代。\n春秋戰國時期嘅學術思想比較自由，呢種叫做「百家爭鳴」嘅氣氛造就咗多位對後世有深遠影響嘅思想家，例如孔子、老子、墨子、莊子、孟子、荀子、韓非等人，叫做「諸子百家」。眾多學術流派之中，比較出名嘅有十大家，即儒家（倫理）、道家（自然）、陰陽家（星象占卜）、法家（法治）、名家（修辭辯論）、墨家（科技）、眾、雜、農家（農業）、小說家（小說）等。\n文化方面，有第一個以個人名出現嘅詩人：屈原。佢嘅文學作品有《楚辭》、《離騷》等等。孔子編成咗《詩經》，亦都出現咗《春秋》、《國語》、《戰國策》等等嘅作品。戰爭學方面亦出現咗傑出嘅兵法家孫武、孫臏、吳起等等。鑽研科技嘅有墨子。建築史有魯班，佢發明嘅瓦當奠定咗中國建築技術嘅基礎。春秋戰國時期亦都有製造精良嘅戰車同騎兵，同時冶金術亦都好發達，製造出精良嘅鐵器。喺農業上出現咗各種灌溉機械，大大提高咗生產率，奠定咗日後人口膨脹嘅基礎。另外，喺天文學同曆法研究方面，夏朝發明咗干支紀年，亦出現咗十進位制。西周人就用圭表測日影嚟確定季節；春秋時期確定咗二十八宿；後期則產生咗古四分歷。\n總之，中華文化嘅源頭基本上都可以喺呢個時期搵到。\n秦漢.\n前221年，秦國消滅咗其餘六國，成為咗史上第一個統一中國嘅帝國，定都咸陽（今西安附近）。統一全國嘅秦王嬴政自認「功蓋三皇、德過五帝」，於是就改用「皇帝」稱號，自封始皇帝，人稱秦始皇。傳位後嘅皇帝稱二世，直至千世萬世。嬴政對國家進行咗多項改革，包括確立中央集權制，取代周朝嘅諸侯分封制；統一咗文字，方便官方行文；統一度量衡，方便工程計算。秦始皇亦大力修築馳道，連接戰國時期趙、燕同秦國嘅北面圍城，築成西起臨洮、東至遼東嘅萬里長城，抵禦北方匈奴、東胡等遊牧民族嘅侵襲。秦始皇推崇法治，重用法家嘅李斯作為丞相，下令焚書坑儒、收繳天下兵器，役使七十萬人修築阿房宮以及自己嘅陵墓——包括兵馬俑等。\n前210年，秦始皇喺出巡途中病死，胡亥殺害哥哥扶蘇即位，成為秦二世。但係僅僅十個月後，陳勝、吳廣喺大澤鄉揭竿而起、六國遺臣等野心家乘勢作亂。到前206年，劉邦圍攻咸陽，當時嘅秦王子嬰自縛出城投降，於是秦朝滅亡。\n此後，漢王劉邦同西楚霸王項羽展開爭奪天下嘅楚漢戰爭。 前202年，項羽喺垓下（今安徽靈壁）被漢軍圍困，四面楚歌。項羽喺烏江割頸自殺，楚漢之爭至此結束。漢高祖劉邦登基，定都長安（今陝西西安），西漢開始。\n到咗漢武帝時，西漢達到最鼎盛時期，聯同羅馬、安息、貴霜並稱為四大帝國。武帝實行推恩令，徹底削弱咗封國勢力、強化監察制度、實現中央集權。佢派遣衛青、霍去病、李廣等大將北伐，成功擊潰匈奴、控制西域，又派遣張騫出使西域，開拓通往中東、歐洲嘅絲綢之路，發展對外貿易、促進中西文化交流。儒家學說亦都確立為官方嘅主流意識形態，成為咗具有統治地位嘅思想。西漢時期亦出現咗第一部通史性質嘅巨著《史記》，而造紙術嘅發明亦都推動其他文化藝術都蒸蒸日上。\n西漢發展到1世紀左右開始逐漸衰敗。公元9年，外戚王莽奪權，宣布進行一系列改革，又將國號改做「新」。然而，呢啲改革往往都不切實際，最終導致農民起義。公元25年，劉秀復辟漢朝，定都洛陽，史稱東漢、劉秀就稱光武帝。\n東漢嘅發展延續咗西漢嘅傳統，造就咗發明渾天儀同候風地動儀嘅天文學家張衡。文化發展方面，東漢吸取咗秦國嘅教訓，顯得相當開明。當時佛教通過西域到達中國，河南洛陽就修建咗中國嘅第一座佛教寺廟——白馬寺，標誌住佛教正式傳入中國。\n魏晉南北朝.\n去到東漢中後期，宦官同外戚長期爭權，喺黃巾之亂嘅打擊之下，東漢到咗公元2世紀左右時再度衰敗。196年，曹操控制咗東漢朝廷，將漢獻帝帶到許都，「挾天子以令諸侯」。220年，曹操死後，長子曹丕廢咗漢獻帝並自立為皇，建立魏國。同時重有劉氏嘅蜀國和孫氏嘅吳國。中國歷史進入三國時期。\n265年，魏國嘅權臣司馬炎稱帝，建立晉朝。280年三國歸晉，再度統一。晉朝嘅文化亦都有一定發展。由於當時戰亂紛紛，好多學士選擇歸隱鄉間、不問世事，典型嘅代表人物就係陶淵明。290年，晉武帝死後唔到一年，時達16年嘅朝廷權利鬥爭開始，史稱「八王之亂」。與此同時，喺中原周邊嘅五個遊牧民族（匈奴、鮮卑、羌、氐、羯）同各地流民圍起反晉，史稱「五胡亂華」。呢啲遊牧民族紛紛立國，從304年到409年，中國北部陸續有多個國家建立，包括咗漢、前趙、後趙、前燕、前涼、前秦、後秦、後燕、西秦、後涼、北涼、南涼、南燕、西涼、夏和北燕，史稱十六國。\n其實自東漢後期開始，北方嘅漢族人民為咗躲避戰亂，都大量搬去南方居住，造成經濟重心南移。而晉朝南遷、建都建康（今江蘇南京），史稱前者做西晉，遷都後做東晉。最後，拓跋鮮卑統一北方，建立北朝嘅第一個王朝——北魏，形成咗南北朝嘅對立。南朝經歷咗宋、齊、梁、陳嘅更替，而北朝則有北魏、東魏、西魏、北齊同北周。南北朝時期係佛教十盛行嘅時期，西方嘅佛教大師絡繹不絕咁訪問中國，亦有好多佛經翻譯成漢文。\n隋唐五代.\n581年，楊堅取代北周建立咗隋朝，並喺589年消滅埋南朝最後一個政權——陳。中國歷經咗三百多年嘅分裂之後，再度實現返統一。不過，隋朝亦係一個短命嘅王朝，喺修築咗京杭大運河呢個巨大工程後，就滅亡咗，只經歷咗兩代37年。\n618年，唐高祖李淵推翻隋朝，建立咗唐朝，最後成為中國史上延續時間最長嘅朝代之一。626年，唐太宗李世民即位，佢嘅一系列政策令唐朝邁進鼎盛時期，史稱「貞觀之治」。長安（今陝西西安）係當時世界上最大嘅城市，唐朝亦係當時最發達嘅文明。7世紀後期，高宗李治嘅妻子武則天開始當權，更加遷都洛陽稱帝，成為中國史上唯一嘅女皇帝。武則天將國號改成周，並將佛教定為國教，廣修佛寺、大興土木。\n隋唐時期開創嘅科舉制，係當時比較科學化與公平嘅人材選拔制度。唐朝同好多鄰國發展咗良好嘅關係，文成公主嫁到吐蕃、帶咗大批絲織品同手工藝品去。日本就不斷派遣使節、學問僧同留學生去中國。唐朝嘅文化亦都發展鼎盛，特別係詩文得到比較大嘅發展，重編撰咗許多紀傳體史書。唐代湧現出許多偉大嘅文學家，包括李白、杜甫、白居易、杜牧等詩人，以及韓愈、柳宗元等散文家。佛教係唐朝最興盛嘅宗教，玄奘就曾遠赴天竺取經，回國後譯成1335卷經文，並且喺西安修建大雁塔存放佛經。唐朝前期，朝廷對宗教採取寬容政策，除咗佛教，道教、摩尼教、景教同伊斯蘭教都廣泛傳播。呢一切都喺李世民曾孫、唐玄宗李隆基統治時期達到頂峰，史稱「開元盛世」。\n755年，安史之亂爆發，唐朝開始走向衰落。875年，黃巢起義爆發，唐朝再度分裂，最後喺907年滅亡，形成五代十國嘅混亂局面。\n宋元.\n經過咗五十多年嘅紛爭後，北宋到960年控制咗中國大部分地區。但係燕雲十六州喺北宋戰敗後就被割讓咗畀北方契丹族建立嘅遼朝，而河西走廊就畀黨項族建立嘅西夏佔據。北宋為咗維持國家壽命，只有向強大嘅遼和西夏交納歲幣。北宋晚期發生咗分別以王安石、司馬光為首嘅黨派鬥爭，導致社會不安。到咗1125年，松花江流域嘅女真族（即係後來嘅滿族），建立咗大金國、而勢力亦逐漸強大，最後將遼國消滅。\n金國隨即開始進攻積弱嘅北宋，1127年金國攻破北宋都城東京（今河南開封），俘虜咗三千幾名皇族，其中包括咗當時嘅皇帝宋欽宗同太上皇宋徽宗。由於嗰年係靖康年，所以導致北宋滅亡嘅史稱「靖康之變」。同年，宋欽宗嘅細佬趙構喺南京（今河南商丘）即皇位，定都臨安（今浙江杭州），史稱南宋，偏安江南。\n此後，金與南宋多次交戰，而南宋屢戰屢敗；直到1234年，大蒙古國滅金。大蒙古國之後同南宋又經歷咗血腥嘅戰爭。1271年忽必烈建立元朝，定都大都（今北京）。元軍喺1279年同南宋發生崖山海戰，8歲嘅小皇帝趙昺畀元軍逼到走投無路，最後喺今日嘅香港屯門附近跳海而死。崖山海戰以元朝勝利、南宋滅亡而告終。\n中國喺北宋時期出現咗印刷術同火藥。當時中國經濟發達，海上貿易興盛，福建泉州一帶成為咗繁華嘅港口。而中國當時嘅經濟總量佔全世界一半，財政收入過億両白銀，首都開封同杭州人口達到四至五百萬，相對當時歐洲嘅佛羅倫斯同巴黎十幾萬人口確實係十分繁華。而且各國商人雲集、文化亦都極盛，出現咗程頤、朱熹等理學家，提倡「三從四德」，漢族女人要紮腳嘅陋俗亦都產生。同唐詩並駕齊驅嘅宋詞，有蘇軾等詞文優秀嘅詞人，亦出現咗中國史上最出名嘅女詞人李清照。另一方面，《白蛇傳》、《梁祝》等浪漫愛情傳說亦都出現，以致於宋朝不時畀西方學者稱為中國嘅「文藝復興」。\n元朝建立之後，一方面吸收咗好多中原、漢族文化，並以中原嘅統治機構同方式嚟統治人民。元朝又大力宣揚朱熹一派嘅理論，使得程朱理學成為當時甚至後代嘅官方思想。另一方面卻又實行咗民族等級制度，第一等係蒙古人；第二等係「色目人」，包括原本西夏統治區同埋嚟自西域、中亞等地嘅人口；第三等係「漢人」，包括原本金統治區嘅漢族、契丹、女真等族人；最後第四等係「南人」，包括原南宋統治區嘅漢族同其他族人。呢種咁嘅民族制度導致漢族不滿，唔少漢族人將元朝視為外來政權，發動多次反抗。元朝政府除咗傳統嘅農業外，亦都好重視商業。元朝首都大都十分繁華，各國商人雲集。文化上亦都出現咗同唐詩、宋詞並稱嘅元曲，湧現出諸如關漢卿、馬致遠、王實甫等著名作曲家。\n明清.\n1368年，農民起義軍領袖朱元璋推翻咗元朝，建立明朝，前期建都南京。明太祖廢相後，皇帝仍需要助手處理龐雜嘅政務，於是設立內閣。大學士初時淨係皇帝顧問，協助處理文書，官級唔高，後嚟有「票擬」（草擬敕旨）嘅權利，並且成日兼領戶部、吏部侍郎等正式官職，慢慢掌控六部職權。明中葉之後，出現咗無宰相之名，但係有宰相之權嘅內閣最高首長──首輔。 1405年，幫過明成祖奪位嘅太監鄭和奉命七次下西洋，去印度洋、東南亞以及非洲等地；不過後嚟明朝就逐漸實行閉關鎖國政策。1421年，明朝遷都北京。明朝湧現咗王陽明、李贄等思想家，以及《三國演義》、《水滸傳》、《西遊記》、《金瓶梅》等長篇小說。由於明朝末年皇帝荒淫無道、加上宦官亂政，1627年爆發明末農民大起義；1644年起義嘅首領李自成攻剋北京，明思宗吊頸自殺，明朝滅亡。南方大臣先後擁福王朱由崧（弘光）、唐王朱聿鍵（隆武）、唐王朱聿𨮁（紹武）、桂王朱由榔（永曆）做皇帝，史稱南明，但最終因為實力不足以及政治內鬥，就畀當時強盛嘅清朝滅咗。\n明朝晚期，居住喺東北地區嘅滿族開始興盛，終於喺1644年李自成攻剋北京後冇耐，驅逐李自成，進入京城、建立清朝。當時明朝舊臣鄭成功南撤到台灣島，並且驅逐咗嗰處嘅荷蘭殖民者，後來亦被清朝軍隊攻下。清朝喺之後嘅半個世紀又成功征服許多地區，例如新疆、西藏以及蒙古。康熙年間，清廷同沙俄喺黑龍江地區發生過戰爭，最終喺1689年簽訂停戰條約《中俄尼布楚條約》。清朝由於取消咗人頭稅，導致人口增加；19世紀嘅清朝人口已經佔成世界總人口嘅3分之1。人口激增促進農業興盛，令清朝成為世界強國，1820年經濟總量佔世界嘅3分之1。\n然而到咗19世紀初，清朝開始走向衰落。嘉慶年間先後爆發白蓮教、天理教嘅大規模起義。與此同時，歐洲嘅海上強國英國、荷蘭同葡萄牙等紛紛開始強制同中國進行貿易。1787年英國開始向華輸出鴉片，導致中國嘅國際貿易由順差變為巨額逆差。清廷喺1815年頒布搜查洋船鴉片章程，但係英國無視禁令、繼續走私大量鴉片，令到道光皇帝喺1838年派林則徐去廣州禁煙。1839年6月，林則徐喺虎門將237萬斤鴉片銷毀，史稱「虎門銷煙」。英國政府亦都因為咁而喺1840年6月發動第一次鴉片戰爭，標誌住中國近代史嘅開始。\n近代.\n鴉片戰爭持續咗一年幾，1841年8月英軍抵達南京，清廷驚英軍會進攻北京，於是求和。1842年8月29日，兩國簽署《南京條約》，割讓香港島，開放上海、廣州、廈門、福州同寧波作為通商口岸，又要賠償款銀（西班牙銀圓）2100萬元。之後1844年，美國同法國亦都分別同清廷簽訂《望廈條約》同《黃埔條約》，呢啲不平等條約反映世界列強踐踏中國嘅主權。\n與此同時，中國國內反抗清朝嘅鬥爭亦都再度興起。1851年至1864年間，受到基督教影響嘅秀才洪秀全建立咗拜上帝會，發動金田起義、創建太平天國。太平天國曾經一度佔領南方部分省份，定都改名「天京」嘅南京，並建立政教合一嘅中央政權。同一時期，其他運動重有天地會、捻軍、上海小刀會起義、甘肅回民起義等。呢啲反抗清朝嘅鬥爭直到1860年代先至基本上平息。\n19世紀後期，英、美、法、俄、日等國多次侵入中國，強迫清廷簽定更多不平等條約。1858年，中俄簽定《璦琿條約》，俄國割去黑龍江以北、外興安嶺以南60幾萬平方公里嘅領土。1860年，英法聯軍發動第二次鴉片戰爭，侵入北京，喺皇家園林圓明園大肆搶掠焚燒，又喺1860年同清廷簽定《北京條約》，令到清廷要分別賠償800萬両白銀。同年，中俄《北京條約》將烏蘇里江以東，包括庫頁島、海參崴約40萬平方公里嘅中國領土劃歸俄國。1864年《中俄勘分西北界約記》將巴爾喀什湖以東、以南同齋桑卓爾南北44萬平方公里嘅中國領土，割畀俄國。\n為咗增強國力、鞏固國防，清朝由1860年代開始推行洋務運動，令國力稍為恢復，一度出現咗「同治中興」嘅局面。清軍喺1877年收復新疆；又喺1881年通過《伊犁條約》收復畀沙俄佔據多年嘅伊犁。中法戰爭後，清朝重建立咗當時堪稱亞洲第一、世界第六嘅近代海軍艦隊北洋水師。\n然而，1894年爆發中日甲午戰爭，清朝戰敗，次年被迫同日本簽定《馬關條約》，賠償日本2億両白銀，並且割讓台灣、澎湖列島畀日本。甲午戰爭嘅失敗對當時嘅中國產生咗重大嘅影響。1898年，光緒帝喺親政後同意康有為、梁啟超等人提出嘅變法主張，由6月11日到9月21日嘅103日中進行咗多項改革，稱為「百日維新」。但最終喺慈禧太后發動政變後失敗落幕，康有為、梁啟超逃亡國外，譚嗣同、劉光第等六人被殺，史稱「戊戌六君子」。\n1899年，義和團運動爆發，義和團以「扶清滅洋」為宗旨，喺慈禧太后默許下開始圍攻外國駐北京使館。於是，各國以解救駐京使館人員名義侵入中國，史稱八國聯軍。1901年清政府被迫同各國簽定辛丑條約，賠款4億5000萬両白銀，分39年還清，本息合計9億8000萬両。同時，北京到山海關嘅鐵路沿線有各國派兵駐紮，並開闢北京東交民巷做使館區，唔畀本國人入。\n中華.\n1901年，革命黨開始興起。孫文等人喺海外積極籌款，指揮國內多次起義運動。經過十次起義失敗，同革命黨冇乜溝通嘅湖北新軍喺1911年嘅武昌起義成功。1912年元月，中華民國宣告成立，孫文就任臨時大總統。孫文以清帝退位為條件，辭去總統位置，由袁世凱接任，但係袁世凱就謀想恢復帝制，孫文發起護法運動同護國運動討伐袁世凱。1916年，袁世凱喺稱帝83日後被迫廢除帝制，好快就死埋，之後中華民國進入北洋軍閥控制中央政府統治時期，地方政府分別由各個軍閥派系佔據。\n孫文之後多次試圖聯合南方軍閥，北伐北京中央政府，但係未能成功。1921年，喺共產國際嘅指導下，中國共產黨成立，並成為共產國際中國支部。1924年，孫文提出新三民主義，確定聯俄容共、扶助農工嘅政策。國民黨喺共產國際幫助下改組，共產黨員以個人身份加入國民黨，國共兩黨進行第一次合作。\n孫文建立廣州軍政府後，曾經三次北伐，但都因為條件唔好而冇成功。1925年春天，孫文喺北京病死咗。同年，廣州國民政府為統一以及鞏固廣東革命根據地，先後舉行第一次東征、第二次東征同南征，肅清廣東境內嘅軍閥勢力和反革命武裝，將廣東境內傾向革命嘅軍隊統一改編為國民革命軍，準備北伐。\n1926年6月5日，國民黨中央執行委員會正式通過國民革命軍出師北伐案，任命蔣介石做軍總司令，正式開始北伐。然而，隨住北伐同國民革命嘅深入，國民黨唔能夠容忍共產黨激進嘅革命運動，於是國共兩黨分裂。大量共產黨員以及佢嘅支持者被清出國民黨，有啲被拘捕、殺害。1927年8月1日，以周恩來、葉挺為首嘅共產黨員喺江西南昌發動南昌起義，共產黨從此擁有自己獨立嘅軍隊，並喺江西瑞金建立咗第一個紅色蘇維埃地方割據政權。南京國民政府先後對中央蘇區進行五次圍剿，紅軍最後要離開紅區。1934年開始，紅軍轉移戰略，喺貴州遵義確立咗毛澤東對紅軍嘅領導權、指揮權，四次橫渡赤水河，終於擺脫咗追擊，並途經江西、貴州、四川、甘肅、陝西等省份，經過二萬五千里長征，最後成功喺陝西北部同陝北紅軍劉志丹部會師，建立陝甘寧革命根據地。\n1931年9月18日，日本由九一八事變開始侵華，佔領東北全境。1936年12月12日，國共發生西安事變後第二次合作抗日。1937年7月7日，抗日戰爭全面爆發，蔣介石喺廬山發表演說，號召全國人民一致抗日。日軍進行南京大屠殺前夕，中華民國首都從南京搬到武漢，後來搬到重慶；八年間以蔣介石為統帥嘅抗日力量共進行咗22次大會戰，以及成千上萬次嘅大小戰鬥。1945年，第二次世界大戰結束，當時嘅國民政府從日本收回台灣、澎湖列島以及其他嘅一啲領土，但亦喺1946年同蘇聯簽訂嘅條約中承認外蒙古獨立。\n1946年6月，國共兩黨內戰。中國共產黨最後喺1949年獲得決定性勝利，中華民國政府搬遷到光復後嘅台灣。中華人民共和國喺北平成立，並將北平改名為北京，毛澤東宣布中華人民共和國政府係包括台灣在內嘅全中國嘅唯一合法政府。與此同時，蔣介石宣布臺北係中華民國臨時首都，宣誓三年內反攻大陸，兩岸分裂局面從此開始。而家一般會將兩岸政府嘅定位問題、兩者之間意識形態爭議等等，統稱做「台灣問題」。"}
{"id": "6795", "revid": "197923", "url": "https://zh-yue.wikipedia.org/wiki?curid=6795", "title": "鎂", "text": "鎂（，英文：Magnesium）係一隻元素，原子序號12，原子量24.3050(6)。鎂符號係，來自，係地球第八多嘅元素，地殼有2%重量都係鎂來，溶得落海水嘅元素之中，佢排第三。鎂係細胞必要元素。鎂係鹼土金屬，不過自然界裏面冇金屬形態出現嘅鎂，全部都係鎂嘅化合物或者離子。鎂金屬可以由鎂鹽提煉出來。鎂金屬主係係用來整鎂鋁合金。\n發現.\n1808年，英國化學家戴維（H.Davy）用熔融電解法首先整咗金屬鎂出來。1828年法國科學家比西用金屬鉀還原熔融嘅無水氯化鎂得到純鎂。\n名嘅由來.\n來自希臘話，指嘅係一種礦石苦土（即係氧化鎂）。\n同位素.\n已發現鎂嘅同位素共有13種，包括鎂20至鎂32，其中得鎂24、鎂25、鎂26係穩定嘅，其他鎂嘅同位素都帶有放射性。\n用途.\n由於鎂比鋁輕，因此可以作為合金響航空、太空上使用。另外利用鎂易於氧化嘅性質，可用來製造好多純金屬嘅還原劑。亦可用響閃光燈、吸氣器、煙花、照明彈等。\n由18世紀初開始，苦滷（MgCl2）同瀉鹽（MgSO4·7H2O）就已經用來做藥品。"}
{"id": "6798", "revid": "8", "url": "https://zh-yue.wikipedia.org/wiki?curid=6798", "title": "鋁", "text": "鋁（）係一隻金屬元素，符號係Al，原子序號係13，原子重量係26.9815386(8)，屬於貧金屬。佢係銀色嘅，展性唔錯。鋁有好強嘅抗鏽能力，咁係因為鋁會喺表面形成一層氧化鋁作為防氧化層。由於鋁夠輕，耐用，又夠力，工業上有好多產品，例如建築材料同埋航空合金，都會用到鋁，所以佢響世界經濟都算舉足輕重。\n特質.\n鋁係一種好軟同埋好輕嘅金屬。佢嘅表面同其他金屬唔同，比較暗啞，原因係因為當佢暴露喺空氣之中，表面會自動形成一層薄薄嘅氧化物。而呢層氧化鋁嘅溶點係比純鋁高啲啲嘅，佢會成為鋁嘅保護層，所以鋁有好好嘅抗鏽能力同埋好耐用。鋁呢種金屬係無毒同埋無磁性。純鋁可抵禦49MPa嘅拉力，而佢嘅合金更可以抵禦400MPa嘅拉力。至於密度，佢嘅密度大概係銅嘅三份一。如果將鋁整成為一塊鏡，呢塊鋁鏡相對於其他所有金屬嚟講，係200-400納米嘅紫外線，或者係3000-10000納米嘅遠紅外線係有最高嘅反射能力。咁要去到400-700納米嘅可見光範圍，佢嘅反射能力先會俾銀追過頭，而去到700-3000納米嘅近紅外線，就會俾金，銅同埋銀追過頭。佢係第二最容易變形嘅金屬（第一係金）同埋係第六最容易拉成金屬線嘅金屬。鋁同時間係一個好好嘅熱傳導體。\n應用.\n鋁喺世界上嘅使用比率只係僅次於鐵，可想而知佢喺世界經濟入面有幾咁重要。\n純鋁嘅強度唔高，但由於佢可以攞嚟做合金嘅可能性比起銅、鋅、鎂、錳或者矽都要高，所以而家市面上聲稱係鋁嘅嘢其實都係鋁合金，而純鋁嘅應用一般都會注重於佢嘅抗鏽性而唔係佢嘅強度或者硬度。\n當鋁合金被機械高溫處理過後，強度會大大增加。由於經過處理嘅鋁合金嘅強度對重量嘅比例好高，所以佢就成為航空業嘅必需金屬。\n鋁亦係一個好好嘅可見光反射體（99%）同埋紅外線反射體（95%）。應用化學氣相沉積呢種技術，鋁薄層可以喺一啲平面上面形成，從而成為一種光學表層或者一塊鏡面。呢層嘢重薄過鋁上面個啲氧化鋁，而且比起用銀沉積重無咁易刮花。差唔多所有而家用緊嘅鏡，都係喺塊玻璃嘅後面沉積鋁而造出嚟（後面鏡）。而望遠鏡都有應用到呢種技術，但就唔係將鋁沉積喺塊玻璃嘅後面而係前面（第一表面鏡），咁係因為要避免對內反射、折射同埋透明損失，但係呢種第一表面鏡係比起喺屋企用嗰種後面鏡更加容易整花。\n鋁重應用咗喺好多方面，以下係其中幾種：\n鋁喺極度低溫（1.2絕對溫度，即攝氏零下271.95度）之下，係一個超導體。\n家居電線.\n同銅相比，鋁嘅價錢比較低，但仍然擁有幾好嘅導電性，所以喺1960年代，鋁喺美國被廣泛咁用嚟做家居電線。不過，當時好多電線配備都唔啱鋁電線用，仔細啲講：\n總括嚟講，呢啲特質令到嗰時嘅鋁電線同啲配件過熱而引致火警。自此之後，鋁電線就變得無咁多人用，而喺某啲比較細小嘅新建築物更加唔畀用。不過，如果啲電線配備係為鋁電線度身訂造嘅話，就可以避免過熱所引致嘅火警。呢類配備，舊式啲嘅會喺上面寫上\"Al/Cu\"（即係鋁/銅），而比較新式啲嘅會寫上\"CO/ALR\"。\n歷史.\n相比起其他金屬，鋁比較遲發現。1808年堪富利戴維爵士第一次用到「Aluminum」呢個字，同埋開始嘗試生產鋁。1825年丹麥化學家漢斯奧斯特成功用鉀由氯化鋁入面還原出鋁：\n1827年弗里德里希維勒用金屬鉀還原熔融嘅無水氯化鋁，得到比較純嘅金屬鋁單質。由於唔容易提取，當時鋁嘅價格重高過黃金。 \n德維爾響1846年純化咗維勒過程，並發表響1859年嘅一本書上面，咁樣十年內鋁嘅價格跌咗九成。\n1886年查理斯馬丁霍爾同保羅埃魯各自獨立發現咗電解制鋁法，後世將佢叫霍爾-埃魯法。1889年卡爾約瑟夫拜爾繼續改良咗呢個過程。呢種方法到咗今時今日都重係大規模工業生產鋁嘅主要手段。\n同位素.\n自然分佈.\n鋁元素響地殼中嘅含量排第一，佢係白色、軟、易加工，金屬鋁嘅熔點係攝氏660度，係重要嘅工業原料。\n鋁期貨.\n目前鋁期貨交易主要響倫敦金屬交易所同上海期貨交易所進行。鋁更加係是倫敦金屬交易所嘅重要品種。"}
{"id": "6799", "revid": "197923", "url": "https://zh-yue.wikipedia.org/wiki?curid=6799", "title": "鋅", "text": "鋅（文讀辛（），白讀星（）；），廣東話舊時叫白鉛或者窩擇，係金屬元素一種，原子序號30，符號Zn，原子重量65.409(4)。廣東話名因為受英文影響，好多時叫做\"升\"或者\"升鐵\"。\n鋅係藍白色嘅金屬，密度係 7.14克/立方厘米，熔點係 419.5℃。佢嘅化學性質活潑，喺常溫嘅空氣入面，表面會起一層碳酸鋅膜，可以阻止佢進一步氧化。\n鋅最大嘅用途係電鍍工業。佢嘅化合物重可以用喺醫藥、橡膠、油漆等等工業。"}
{"id": "6800", "revid": "197923", "url": "https://zh-yue.wikipedia.org/wiki?curid=6800", "title": "鉛", "text": "鉛（）係一隻金屬元素，原子序號82，符號Pb（來自拉丁文）。鉛質軟、重、有毒、展性好。鉛係藍白色，不過響空氣度，好快變做暗灰色。\n鉛主要係用響建築、電池、子彈、焊接、合金之上。鉛係咁多穩定元素裏面最重嘅。\n同位素.\n鉛有四種自然嘅、穩定嘅同位素：Pb-204（1.4%）、Pb-206（24.1%）、Pb-207（22.1%）同Pb-208（52.4%）。後三種係鈾-238、鈾-235同釷-232經過一系列裂變之後最後產生出嚟嘅。呢哋反應嘅半衰期分別係4.47×109年、7.04×108年同1.4×1010年。得Pb-204係自然存在嘅非衰變產物。\nPb-208喺穩定嘅同位素中質量最大。\n世界10大鉛消費國嘅消費量.\n單位：千噸"}
{"id": "6803", "revid": "227654", "url": "https://zh-yue.wikipedia.org/wiki?curid=6803", "title": "22", "text": "22係21同23之間嘅自然數。唐字寫成二十二。\n唐字.\n唐字可以寫成二十二；防簒改及睇錯寫法係貳拾貳。"}
{"id": "6804", "revid": "1631588", "url": "https://zh-yue.wikipedia.org/wiki?curid=6804", "title": "23", "text": "23（）係22同24之間嘅自然數。唐字寫成廿三或者二十三。\n唐字.\n唐字可以寫成二十三；防簒改及睇錯寫法係貳拾叁。"}
{"id": "6805", "revid": "1838217", "url": "https://zh-yue.wikipedia.org/wiki?curid=6805", "title": "24", "text": "24係23同25之間嘅自然數。唐字寫成二十四。\n唐字.\n唐字可以寫成二十四；防簒改及睇錯寫法係貳拾肆。"}
{"id": "6806", "revid": "227654", "url": "https://zh-yue.wikipedia.org/wiki?curid=6806", "title": "25", "text": "25係24同26之間嘅自然數，係5嘅平方。唐字寫成二十五。\n唐字.\n唐字可以寫成二十五；防簒改及睇錯寫法係貳拾伍。"}
{"id": "6815", "revid": "207381", "url": "https://zh-yue.wikipedia.org/wiki?curid=6815", "title": "水銀", "text": "水銀（，Mercury；Quick silver），又叫做汞（）、銾，係元素一種，原子序號80。佢符號係 Hg，來自拉丁化嘅希臘文 。佢質重有毒，屬於過渡金屬。汞響室溫之下係液體。人用汞來做溫度計、氣壓計，同其他科學架生。水銀可以由朱砂度提煉出來。\n特性.\n水銀嘅導熱性能差，但係導電性能良好。\n水銀好容易同大部分金屬形成合金，包括金銀，但係唔包括鐵。呢啲合金可以叫做汞合金（或汞齊）。\n汞有恆定嘅體積膨脹繫數，佢嘅金屬活躍性低於鋅同鎘，而且唔可以喺酸溶液中置換出氫。一般汞化合物嘅化合價係+1或者+2，+3價嘅汞化合物係好少有嘅。\n商業上有關汞嘅交易，通常以一個「燒杯」嘅容量做單位，大約重34.5千克。\n用法.\n水銀多數用喺工業、化學、製造藥，亦都喺電子同埋電器產品用到。水銀用喺溫度計裏面，尤其係高溫個隻。除此之外，水銀重可以用喺：\n其它用途：水銀開關、殺蟲劑、牙醫用嘅汞齊、生產氯同埋氫氧化鉀嘅過程裏面、防腐劑、喺一啲電解設備裏面做電極、電池同埋催化劑。好耐之前，鏡嘅反光面用水銀同錫合金造。\n同位素.\n汞有七種穩定嘅同位素，其中最豐富嘅係Hg-202（26.86%），壽命長啲嘅放射性同位素有Hg-194（半衰期444年）同埋Hg-203（半衰期46.612日），其他放射性同位素嘅半衰期都細過一日。"}
{"id": "6816", "revid": "14", "url": "https://zh-yue.wikipedia.org/wiki?curid=6816", "title": "汞", "text": ""}
{"id": "6817", "revid": "259", "url": "https://zh-yue.wikipedia.org/wiki?curid=6817", "title": "美國太空總署", "text": "美國國家太空總署（，縮寫NASA）係美國負責太空計劃嘅機構，響1958年7月29號成立。佢亦都負責長遠係民用同軍用嘅宇航研究同埋太空探索。"}
{"id": "6824", "revid": "35", "url": "https://zh-yue.wikipedia.org/wiki?curid=6824", "title": "NHK", "text": ""}
{"id": "6829", "revid": "259", "url": "https://zh-yue.wikipedia.org/wiki?curid=6829", "title": "氮", "text": "氮（；英文），又寫㲷，係元素一種，符號N，原子序號7，原子重量14.00672。佢密度0.0012506，溶點63.15K，沸點77.36K，熱容量有1.04，電負度有3.04。\n響室溫之下，氮係一隻冇色，冇臭，冇味嘅氣體。佢佔地球大氣78.08%，性質唔活躍，多數以雙原子分子形式存。氮係生物組織同胺基酸嘅重要成份。好多工業化合物都有氮，好似亞摩尼亞、硝酸、山埃等等。\n發現.\n氮氣 1772年喺蘇格蘭愛丁堡由 D. Rutherford 發現。\n1774年法國 A.L. 拉瓦錫起咗個名畀呢挺氣體，叫 azote，含義係「冇益於生命」。氮嘅英文名源自希臘文 nitre，「硝石」咁解。\n分散.\n分散喺全地球，地球大氣入便最多嘅氣體，佔大氣78%體積。\n制備.\n工業上經常用低溫分餾空氣嘅辦法嚟分開氮氣同氧氣。工業氮氣都用黑色鋼樽裝。\n除低溫分餾外，喺工業上亦有用分子篩碳（MSC）常壓再生法（Pressure Swing Adsorption，PSA），嚟分離低純度嘅氮氣。\n用途.\n廉價嘅惰性保護氣，用於金屬煉制同埋高溫合成嗰陣嘅簡單保護性氛圍（效能冇氦氣同氬氣咁好）；高溫下用於合成氮化物（好似氮化矽陶瓷、氮化硼呢啲）。重有佢嘅化合物亦有用於農業，好似氮肥。液態氮有時用於冷卻。"}
{"id": "6830", "revid": "207381", "url": "https://zh-yue.wikipedia.org/wiki?curid=6830", "title": "硼", "text": "硼（，Boron）係一隻元素，原子序數5，符號B，原子質量單位10.811(7)，係一種類金屬。硼有幾隻同素異形體，無定形狀態下係啡粉。金屬態之下係黑色，響室唔係良導體，唔存於自然界。結晶硼有幾款，α硼同β硼都係菱狀，另四方晶體。"}
{"id": "6836", "revid": "143999", "url": "https://zh-yue.wikipedia.org/wiki?curid=6836", "title": "心理學", "text": "心理學（；），廣東話日常會嗌 saai6 ko1，係一門主要用科學方法研究人類嘅心智、腦部同埋行為嘅領域。心理學涉及喺多種社會科學上面。雖然有關，但亦有啲唔同。同佢唔同嘅地方（例如經濟學，人類學同社會學）係心理學所針對嘅係個人嘅精神活動同埋行為，而其他所針對嘅就係呢啲活動同埋行為喺社會造成嘅影響、現象、意義…\n心理學嘅英文 Psychology 源於希臘文 \"psyche\"（「靈魂」，「心靈」）同埋 \"logos\"（「學問」），夾埋就係同心靈有關嘅學問。\n研究方法.\n心理測量.\n心理測量（psychometrics）係指用統計學技術量度心理特性嘅一套方法，係心理學研究不可或缺嘅一部份。\n心理實驗.\n心理測時法（mental chronometry）係認知心理學上常用嘅心理實驗研究方法。"}
{"id": "6845", "revid": "207381", "url": "https://zh-yue.wikipedia.org/wiki?curid=6845", "title": "矽", "text": "矽（），中國大陸叫做硅，係元素一種，原子序數14，原子重量28.0855(3)。符號Si來自拉丁文。\n佢係地殼第二多嘅元素，佔總質量27.7%。矽係四價類金屬，同碳性質好似，不過就無咁活躍。大自然裏面無自由矽，主要係變成化合物二氧化矽，而二氧化矽有好唔同結晶形態，好似石英噉。另一種係用唔同嘅矽酸鹽，長石就係其中一隻。\n家下矽最主要嘅用處係做半導體，又或二氧化矽，矽酸鹽呢礦物整嘅玻璃，陶瓷之類。"}
{"id": "6846", "revid": "14", "url": "https://zh-yue.wikipedia.org/wiki?curid=6846", "title": "硅", "text": ""}
{"id": "6847", "revid": "259", "url": "https://zh-yue.wikipedia.org/wiki?curid=6847", "title": "港島", "text": ""}
{"id": "6848", "revid": "259", "url": "https://zh-yue.wikipedia.org/wiki?curid=6848", "title": "碘", "text": "碘（，Iodine）係元素一種，符號I，原子序號53，原子重量126.90447(3)。廣東話文讀『典』，不過有時就讀『甸』，讀法來英文尾音。碘係多數生物重要嘅微量元素。化學上，佢喺鹵素之中最唔活躍。碘主要係用響醫學、攝影同埋染料之上。同其他鹵素一樣，純碘多數係以雙原子分子出現。\n同位素.\n碘有三十種同位素，其中得碘-127 係穩定啲嘅。有放射性嘅碘-131 可以用來醫癌症，例如乳癌。"}
{"id": "6849", "revid": "207381", "url": "https://zh-yue.wikipedia.org/wiki?curid=6849", "title": "溴", "text": "溴（）係一隻元素，原子序號35，原子重量79.904(1)，符號Br。溴屬於鹵素，響室溫係紅色液體，而且好易揮發。佢嘅活躍程度介乎氯同碘之間。溴係有毒嘅，液體掂佢會乸爛皮，氣體澀眼同喉嚨，吸咗會中毒。溴離子可以俾氯或者氟置換以溴。"}
{"id": "6850", "revid": "1628825", "url": "https://zh-yue.wikipedia.org/wiki?curid=6850", "title": "美國航空", "text": "美國航空公司（，），簡稱美航，係喺載客量同機隊大小上全世界最大嘅航空公司（但係貨運航空公司聯邦快遞航空比美航多16架飛機）。喺收益上僅次於法國航空-荷蘭皇家航空集團排第二。現任主席兼行政總裁係。\n美航係寰宇一家嘅成員。佢嘅總部設喺德薩斯州嘅禾夫堡，就喺正達拉斯禾夫堡國際機場隔籬。而達拉斯禾夫堡國際機場嘅航班有85%都係美航航班。\n美航嘅航班路線遍佈全美國，重有飛去加拿大、南美洲、西歐、同埋幾個亞洲國家例如印度、日本等地區嘅路線。喺拉丁美洲嚟講，佢嘅航班路線係咁多美國航空公司之中最多嘅。例如海地同玻利維亞，美航係唯一一間美國航空公司有路線飛去呢嘅兩個國家嘅航空公司。"}
{"id": "6851", "revid": "171096", "url": "https://zh-yue.wikipedia.org/wiki?curid=6851", "title": "星加坡航空", "text": "星加坡航空公司（），簡稱星航，係星加坡國有嘅航空公司。呢間公司係星空聯盟嘅成員之一。轄下有子公司勝安航空同埋酷航。\n歷史.\n星加坡航空母體喺1937年成立，當時嗰個名係馬來亞航空，早期只有一加飛機，運行星加坡至吉隆坡同檳城等航線。公司喺成個1940同1950年代蓬勃發展，後嚟又添置咗多加道格拉斯DC-3s型客機。喺1963年馬來西亞聯邦成立之後，公司就改名叫做「馬來西亞航空」。之後直到1965年，星加坡宣佈退出馬來西亞聯邦，成為獨立嘅主權國家，公司因為咁嘅關係而喺1966年又再改名為馬來西亞-星加坡航空（MSA）。改名為MSA之後，公司大幅增加航線，喺1977年更買入MSA第一架波音707客機。\n1972年，MSA因為星加坡同馬來西亞政府之間嘅合作關係破裂而被分為2間航空公司：星加坡航空同埋馬來西亞航空。即係而家嘅星航。\n星航喺1970年代增長得好快，公司業務擴展到去印度次大陸同埋亞洲等22個城市，而且重開始買入波音747客機嚟擴充業務添。\n1980年代，星航嘅業務重擴展到美國、加拿大、西歐等地，而係90年代重擴展到去非洲添。\n喺2011年，星航開始發展廉價航班，星公司叫酷航。"}
{"id": "6853", "revid": "198212", "url": "https://zh-yue.wikipedia.org/wiki?curid=6853", "title": "禪讓", "text": "禪讓（禪音善）係一種古代中國統治者移交統治權嘅一種祭禮。統治者會喺佢重在生嘅時候將個統治權和平咁交畀另一個異姓人。如果係將權力交畀同姓宗親嘅話，就叫做內禪。一般嚟講，君主係自願禪讓嘅，目的就係想搵一個更加賢明嘅人去統治國家。不過歷史有啲禪讓係被迫嘅，通常係其中一個君主嘅大臣攬權，而大臣想留低好名聲，就迫無權無勢嘅君主讓位畀佢。"}
{"id": "6854", "revid": "40858", "url": "https://zh-yue.wikipedia.org/wiki?curid=6854", "title": "國泰航空", "text": "國泰航空公司（，，）係一間以香港國際機場為樞紐嘅亞洲航空公司，亦係香港最大嘅航空公司。旗下嘅子公司有國泰港龍航空同埋香港華民航空。為寰宇一家成員之一。\n國泰喺香港上市，喺2004年嗰陣佢嘅資產淨值為32,855百萬港元，2005年嗰陣純利有3,298百萬港元。\n佢哋旗下本來有一間子公司港龍航空（後來改名為國泰港龍航空），但係受到武漢肺炎疫情影響，去到2020年10月21號。國泰宣布國泰港龍航空停止營運，原有機隊全數轉移至國泰名下。\n國泰航空作為商學院案例嘅情況.\n由於國泰航空嘅知名度同商業成功，有唔少學術論文都有引用國泰航空作為佢哋部份嘅研究情景同案例。\n網上捍衛品牌行為.\n學術期刊Journal of Organizational Computing and Electronic Commerce喺2021年11月刊登咗一篇文章討論網上捍衛品牌行為，其中就攞咗幾個香港公眾人物做例子：\n飛行常客獎勵計劃.\n有啲學者亦將國泰航空視為飛行常客獎勵計劃嘅初期成功案例。"}
{"id": "6861", "revid": "103451", "url": "https://zh-yue.wikipedia.org/wiki?curid=6861", "title": "舊約聖經", "text": "《舊約聖經》（），又叫《舊約全書》，泛指希伯來聖經（Hebrew Bible）中嘅前半部，主要記錄耶穌出世前嘅大事同埋猶太歷史。猶太教將《舊約》分咗做三個類別（簡稱Tanakh），分別係「律法」：Torah；「預言」：Nevi'im 同「書：歷史、詩歌、智慧書」：Kethuvim。\n基督教同天主教有唔同嘅譯名，而有啲書卷係得天主教有包涵喺《舊約》度，基督教係無嘅。基督教版本有39卷書，而天主教版本就有46卷。"}
{"id": "6865", "revid": "1816640", "url": "https://zh-yue.wikipedia.org/wiki?curid=6865", "title": "太陽系", "text": "太陽系（粵拼：taai³ joeng⁴ hai⁶）（英文：Solar System）係位於銀河系（Milky Way）嘅一個星系，而太陽系嘅中心係太陽，佢本身嘅質量就佔咗太陽系嘅 99.8%，其餘嘅0.2%係圍繞住太陽運行嘅八大行星同佢哋嘅衛星、小行星同埋一啲細小嘅星際物質。\n拉闊來講，太陽系個範圍，包括太陽、四個石質內行星，石質小行星帶，四個氣質外行星，冰質柯伊伯帶（Kuiper belt）。柯伊伯帶之外，係個分散物質盤，叫黃道離散天體，跟住就係太陽層（Heliopause）。再出啲就係估計有歐特星雲（Oort cloud）。\n太陽系嘅物質分三種：行星、矮行星、同埋太陽系細嘢。以太陽做中心，由近到遠，行星次序係水星、金星、地球、火星、木星、土星、天王星同海王星。呢八個行星，有六個係有天然衞星，而外行星重會有星塵圍住，變成個星環。\n而矮行星有5個，佢哋嘅次序係穀神星、冥王星、妊神星、鳥神星同鬩神星，其中冥王星、妊神星、鳥神星同鬩神星都有天然衞星。\n太陽系細嘢就有小行星、衛星同彗星等等。"}
{"id": "6866", "revid": "19607", "url": "https://zh-yue.wikipedia.org/wiki?curid=6866", "title": "Apple Computer", "text": ""}
{"id": "6871", "revid": "70546", "url": "https://zh-yue.wikipedia.org/wiki?curid=6871", "title": "2006年行星重新解釋", "text": "喺2006年，國際天文聯會喺國際天文學大會討論行星嘅定義，對喺太陽系嘅傳統九大行星 入面再增加行星數量而進行決議。\n建議書叫做\"Resolution 5 for GA-XXVI\"；國際天文學聯合會嘅天文學家喺2006年8月24日，喺捷克布拉格進行投票。\n結果國際天文學聯會將冥王星由九大行星中剔除，令到太陽系嘅經典行星數目減至八個。同時冥王星、齊娜（後嚟改名叫鬩神星）同埋榖神星一齊被定義為矮行星。後尾鳥神星、妊神星都定義為矮行星。"}
{"id": "6872", "revid": "75775", "url": "https://zh-yue.wikipedia.org/wiki?curid=6872", "title": "雪", "text": "雪係天降結晶水，通常係一啲好細嘅冰變成嘅雪花。雪花之間有好多空位，所以雪感覺好軟，除非質實佢。\n雪係大氣中水蒸汽響零度之下整成，最後落雪到地。雪花無雨點咁實，所以雪花係發得開過雨點啲，八份雪只有一份雨咁多水。"}
{"id": "6874", "revid": "2913", "url": "https://zh-yue.wikipedia.org/wiki?curid=6874", "title": "坦克車", "text": "坦克車，有時淨係叫坦克，由英文tank音譯過來，係一隻有履帶、有裝甲嘅戰鬥車。佢靠直接開火對付敵軍。坦克車用嘅係有重裝甲，配上火力大嘅武器，可以響好多隻地形高速行走。\n坦克通常裝備大口徑炮管（睇下坦克類型而定，有啲現代坦克嘅炮管甚至可以射反坦克同反直升機嘅飛彈）同埋幾支防空、同軸機槍。坦克多數用旋轉炮塔，有少數用緊固定式主炮。坦克主要由武器系統、火控系統、動力系統、通信系統、裝甲車體之類系統組成。大多數現代坦克有一定嘅潛渡能力。\n雖則開架坦克車要好多錢，運費貴，但係喺現代戰場佢係所向披靡，靈活多變，可以震懾步兵同攻擊地面目標。"}
{"id": "6876", "revid": "75937", "url": "https://zh-yue.wikipedia.org/wiki?curid=6876", "title": "保加利亞", "text": "保加利亞（, 萬國音標 /bɤlˈgarijə/），官名保加利亞共和國（, Republika Bălgariya, 萬國音標 /rɛˈpubliˌkə bɤlˈgarijə/）係東南歐洲一國。1908年9月22號自鄂圖曼帝國獨立。\n保加利亞同五國接壤，北面有塞爾維亞，西有北馬其頓，南有希臘、土耳其，東面係黑海。\n歷史.\n保加利亞大概三千年前有先民色雷斯人居住，公元前六百年做過希臘殖民地。\n至於國名由來，有意見嚟自突厥話，意思係「反抗者」。"}
{"id": "6877", "revid": "198212", "url": "https://zh-yue.wikipedia.org/wiki?curid=6877", "title": "車", "text": "車係交通運輸工具，多數都用轆行走，通常都係用響地上行。車利用轆響地上轉動前進，響轆嘅軸加上額外支架去載人運嘢，用以減省運載之力。轆嘅數目可以係一個或好多個，睇佢嘅用，例如，單輪單車或者某啲手推車只有一個轆，單車，電單車通常有兩個轆，三輪車有三個轆，私家車之類就有四個轆。\n車亦都引伸做到用轆，或者會轉嘅機械，好似衣車，水車，風車，車床咁。"}
{"id": "6878", "revid": "195459", "url": "https://zh-yue.wikipedia.org/wiki?curid=6878", "title": "轆", "text": "轆，有時叫輪，係圓碌碌嘅嘢加上軸，佢轆嗰帶住成個軸郁。因為佢係轆嘅關係，佢可以減少摩擦。轆多數用響交通工具，亦都會用響其他會要轉嘅嘢上面。"}
{"id": "6879", "revid": "70546", "url": "https://zh-yue.wikipedia.org/wiki?curid=6879", "title": "輪", "text": "輪可以指："}
{"id": "6880", "revid": "198212", "url": "https://zh-yue.wikipedia.org/wiki?curid=6880", "title": "尼日利亞", "text": "尼日利亞（，），正式叫尼日利亞聯邦共和國（），係一個西非國家。位置响非洲嘅畿內亞灣西岸上面，西面係貝寧，北面係尼日爾，東面係乍得同喀麥隆，南面就係畿內亞灣。尼日利亞係非洲各國之中最多人嘅國家，全世界來計就排第7。尼日利亞係英聯邦成員國。\n尼日利亞嘅首都原本係西南沿海嘅海港城市拉哥斯，1991年12月搬咗去响全國正中間既阿布札。\n尼日利亞有超過250個民族，但最有影響嘅係豪薩-富拉尼、約魯巴、伊博呢三個族，1967年至1970年之間嘅尼日利亞內戰對呢三大族嘅結構產生咗好大影響。"}
{"id": "6881", "revid": "1865870", "url": "https://zh-yue.wikipedia.org/wiki?curid=6881", "title": "紫禁城", "text": "紫禁城（；滿文：，穆麟德：dabkūri hoton）係大明大清兩代嘅皇宮，明成祖朱棣永樂四年（1406年）開始起，至到永樂十八年（1420年）先起好，位置喺北京東城區，南靠中山公園同北京市勞動人民文化宮；北靠景山前街；西靠中南海；東靠北池子大街。因為中國為取消帝制，成立共和國，官方就改口叫佢故宮（），同時因爲瀋陽亦有瀋陽故宮，爲咗區分，亦會喺前面加多嗌北京故宮（）。\n故宮規模龐大，面積有成720,000平方米，有800間屋同多過8,000間房。佢係自1416年到1911年呢五百年間中國嘅權力中心所在。1987年，紫禁城畀聯合國教科文組織認定爲世界文化遺產，之後喺2004年加埋瀋陽故宮，並列爲「北京及瀋陽嘅明清皇家宮殿」（簡稱明清故宮）。"}
{"id": "6882", "revid": "14", "url": "https://zh-yue.wikipedia.org/wiki?curid=6882", "title": "故宮", "text": ""}
{"id": "6950", "revid": "42683", "url": "https://zh-yue.wikipedia.org/wiki?curid=6950", "title": "塑膠", "text": "塑膠係一類人造或者半人造嘅聚合產品，包括有機嘅加成聚合物或者縮成聚合物。裏面可能加啲其他嘢令到佢慳錢啲或性能好啲。有時有一啲天然嘅聚合物都叫做塑膠。塑膠可整到唔同形狀，可以變膜，又或係纖維。唔同塑膠有唔同特性，有啲就耐熱，有啲就夠硬，有啲就自動還原形狀，隻隻唔同。因為佢可塑，成份平均，夠輕，響唔同工業都用得到。塑膠亦有各種色水，有啲係透明。\n類型.\n塑膠簡單可以分為軟膠同硬膠，而詳細分類如下："}
{"id": "6953", "revid": "1690224", "url": "https://zh-yue.wikipedia.org/wiki?curid=6953", "title": "黃曆", "text": "曆，唐人之曆，別稱黃曆、夏曆、皇曆、農曆、舊曆、唐曆、陰曆、漢曆等等，為天文曆，以觀測同推算日月星辰為曆。古時只統稱為曆，如今種種叫法，為民國改行西曆以後，要分辨而加名。古時曆法推算，要配合天象，每每不合就改曆，考證有名過百部，頒令過有五十幾部。要指出邊一部先有得講。據陳遵媯著中國天文學史，漢以前之曆，有黃帝曆、顓頊曆、夏曆、商曆、周曆、魯曆。除咗有出土秦漢文物，見到顓頊曆之外，其他都不可考。確立今日曆法原則，為漢皇帝劉徹所推之太初曆。之後出名有四分曆、乾象曆、景初曆、大明曆、麟德曆、大衍曆、宣明曆、會天曆、授時曆、大統曆、時憲曆等。而現今至後一部曆法，為大清乾隆七年所頒之癸卯元曆，一直用到今日，故此，正名為癸卯元曆先啱。大清以後唯一變化，只係跟咗東八時區，東經一百二十度星象為準。以及對照西曆同星期。定好時間，皆因曆法之於天文現象，時間非常之敏感，朔與氣之時刻，歸邊一日，會影響推算，不然各地年月日，可以完全唔同，咁就大件事。\n曆法源於中國，傳到日本，韓國，越南東亞各國。以往朝鮮、安南、琉球，大清都送曆過去。然而現今互不統屬，不同經度曆日，推算有異。日本長年用大唐宣明曆，用咗八百年，先至受授時曆影響，編咗貞享曆。現今各國改用西洋格里曆，傳統節日有時會睇返曆法定日子。民間星相更不可脫離。然而，各地所用之曆，並不一致。\n孫文就任中華民國臨時大總統，就宣佈廢大清所用曆法，改行西曆，然而無人聽佢支笛。直至中國國民黨得勢，一九二九年一月一號，強制民間禁用夏曆，用者受罰，不過係無乜效。\n當時革命呼聲急於變，廢曆之舉，抄日本明治維新，日本叫廢曆做舊曆，西曆為新曆，中華民國亦然。亦因西曆為陽曆，不明就裏者，誤稱傳統曆為陰曆。當然有啲盡力維護傳統，托古而言，黃曆為黃帝之曆，夏曆為夏人之曆。當然，黃帝有黃帝曆，夏人有夏曆，同今曆唔同。\n皇曆不見於經傳，或相對於私曆而言，並非專指某曆。按此亦從而有說，因推翻大清，唔講皇曆講黃曆。\n相對於西曆而言，唐人之曆叫唐曆或者漢曆。\n中華人民共和國成立後，共產主義掛帥，講求破舊立新，講黃曆、夏曆依啲封建思想，不識時務，就改稱農曆。實情傳統曆法唔淨止係農，無論士農工商都要過節、拜神同占算。咁當然，亦要廢止所有占算曆以及諸神誕，此等視為唯心論，與主流唯物論相左。直到中共改革開放之後，先至漸漸放寬，而家大陸又興叫老黃曆。至於香港、澳門、臺灣，就叫法紛紜。\n現今曆法本身，並非單純屬陽曆定屬陰曆，歸為陰陽曆，亦不完全，皆因重有干支曆。陰陽曆，按定義為，以陽曆調整之陰曆，有置閏月。故此當今之曆，實情為陰陽曆，加上純陽曆之二十四節氣，再加上干支紀日，三者合一。\n曆法.\n現時所用癸卯元曆之法，要點有三。一者，基於日行在天之赤經時刻，定節氣。二者，月朔時刻，定月首。三者，六十干支循環。其他細處，如年神方位，九宮飛星、演禽二十八宿，建除，六十甲子納音、七政四餘等等。至於頒曆要咁多占卜內容，皆因朝廷禁民間私曆，而占卜又要用到。唯有官出通書做埋嗰份。詳細可見於協紀辨方書。\n干支紀日，源自殷商。至少自春秋至今，都屬可靠，循環無斷。癸卯元曆承襲不變。\n癸卯元曆，上承時憲曆，為定氣定朔，只要符合天文日月時刻，同天文計算一樣。而冬至必在十一月。閏月，以冬至後首個無中氣（即雨水、春分、穀雨、小滿、夏至、大暑、處暑、秋分、霜降、小雪、冬至、大寒）月計，其餘唔使理。\n朔望月由正月到十二月，亦配以地支。正月寅、二月卯、三月辰、四月巳、五月午、六月未、七月申、八月酉、九月戌、十月亥、十一月子、十二月丑。承自漢大初曆建寅。\n除咗朔望月之後，亦有按節氣為月，為節氣月，屬陽曆。一種按十二節氣，立春為首，分十二個月。另一種按十二中氣，大寒為首，分十二個月。對某啲風水命理流派，至為重要。按歲而唔按年。\n例子.\n用公曆2016年至2017年時候嘅丙申年十一月至丁酉年十月為例。冬至係喺丙申年十一月廿三。去到大暑（中氣）嘅時候係丁酉年六月廿九，但係下一個中氣處暑要去到下下個月嘅初二。由於丁酉年六月嘅下一個月冇中氣，所以要置閏月，於是乎叫「閏六月」，處暑就喺丁酉年七月初二。\n又以公曆2033年至2034年嘅癸丑、甲寅年為例。處暑（中氣）喺癸丑年七月廿九，下一個中氣秋份喺下下個月嘅切一，照計要置閏月。但係置閏之後，冬至就會落喺癸丑年十月三十，違反「冬至一定要喺十一月」嘅規定，於是唔置閏，冬至定做癸丑年十一月三十。另外冬至下一個中氣大寒係喺下下個月初一，成為冬至後首個無中氣月，所以癸丑年十一月嘅下一個月成為癸丑年閏十一月。\n史.\n遠古.\n未有記戴之前，亦可以藉文物，以及人類文明演化，從中睇出。一族之首當為巫，通天地，通鬼神，曉得觀察天地萬物。憑此，帶住下民，適時做事，方能趨吉避凶。\n上古曆法，同天地觀察分唔開。天文周期要靠長期觀察，並唔三幾世人可以做到。就算得到週期，都好粗疏。無返千歲百年承傳，係做唔好。故此族長口耳相傳，抑或紋身繪圖，或者傳器物，就如累積落來。\n開先掌握到為日夜，以及月相，週期短，一望就明。然而咁並唔足夠，至重要為掌握季節。無論捕獵、採集、捕魚、耕田、避災如此種種，都要預知季候。季節來時，都有預兆，或如天地變化，落雪、結霜、江水氾濫、大雨、無雨、變熱、變冷、行雷閃電、東風西風、南風北風等，或如草木變化，落葉、發芽、開花、結果，或如禽獸蟲魚之變，蟲來蟲去，鳥來鳥去、蟲鳴鳥鳴、獸換毛換角、魚種出沒等。此後，無論夏小正、定月令、定七十二候，都寫落季節與物候。\n然而有物象都未算可靠，而且只能見到物象先至知。世世觀察日月星辰，發現到佢地有規律，可以同季節聯埋一齊，憑住規律，族長可以推算，並預知季節。\n先民先辨到東西、後辨出南北。日出東方、日落西方，乃恆古不變。然而日出日落方位，按時節，會有規律，循環變化。之後又有日杆樹影，定為圭表，得知時刻，得知方位，得知季節，曉明規律，更之方便。日照至短之日，正午日影一歲中至長，此為冬至。日照至長之日，正午日影一歲中至短，此為夏至。\n要知季節，又可以䏲星，每當一族重要時節，如大水，如落種，諸如此類，就見某光星升上，歲歲見到，就知季節到臨。古埃及、兩河流域、古印度，江水大發之季，較為單一，而華夏江河分佈甚廣，地唔同，水旱種植季節都唔同。而且作物品種相當多，如南方水稻，古時去到山西都有。所以族中要星都有唔同。古籍提到如火，昴，鶉鳥之類，本來就為上古各族之星。日落後，日出前，子夜時等，各有各祕傳。\n曉一日時刻，曉月相，曉順序數日，曉季節，如此種種，曆法要素就具備。用上古之言，即通天地，洞悉天機，無往而不利。如此為華夏文明之開端。\n上古.\n根據史記，首套曆法係軒轅黃帝頒嘅，之後顓頊、帝嚳、堯同舜都修訂過。\n史記五帝本紀下黃帝有寫\n推算曆日，因而後世叫黃帝曆。\n曆法源於先民天文觀察。古代生活靠天而定，天體運行會對地上面嘅動植有影響，尤其係日同月。中國現存最早嘅文字甲骨文，就成日見到記低天象異動。詩經亦有唔少記載。呢啲紀錄就講明商、周時期極之重視曆法計算，同今時今日，黃曆以日月定時嘅特性一致。雖則原則係一樣，但係唔同時代同地方都會有計算方差異。\n秦.\n秦國擊破六國，一統華夏，曆算亦以秦國為準。秦用顓頊曆，紀月以朔望月計。由出土秦簡得知，此曆由正月到十二月，而十月秋收後，為之新年，如此，古書寫建亥。而閏月就置於年尾，即九月之後，稱為後九月。要避始皇帝嬴政之諱，正月曾改名端月。\n殷商之干支紀日，秦亦浴用，而且有寫上建除之日。\n漢.\n漢，滅秦同滅項羽之楚後，採用黃老之術，無為而治，得以生息。故此亦沿用秦制，用顓頊曆。直到劉徹做皇帝，先至改革為太初曆。太初曆定立之原則，為後世所用，分別只為推算幾精密，幾符合天象。顓頊曆建亥，太初曆建寅。顓頊曆置閏喺年尾，後九月，太初曆置閏喺無中氣之月。如此，太初曆較之於顓頊曆，更貼近天象。\n太初曆沿用平氣平朔，平氣者，冬至到冬至之間，二十四節平均分配，無理地球公轉行速快慢。平朔者，大月小月輪流用，大月三十日，小月二十九日，無理月公轉之快慢。平氣用到大明未年，平朔用到大唐先至改。\n平氣好處為簡單，只要無中氣置閏。差異只係好少，不過始終同天文現象差少少，所以一到用到大明，都無問題。\n平朔好處為大月小月簡單可知。不過月相唔同步，朔日唔喺初一，亦會有困擾，日食月食就唔喺初一十五。不過改為定朔，大小月分佈就無咁簡𠴱。南北朝時，祖沖之已經想改，寫咗大明曆。之但係到要到大唐時，先下定決心改用定朔。\n漢第二次改曆，為四分曆。\n唐.\n大唐之曆，較諸前代詳細，大隋時總結南北天文占星曆法，大唐時就更上一層樓。加上佛教推動西域占星交流，如此華夏占算術越來越豐富，具註曆亦巨細無遺，方向與時辰是否吉利，亦寫入曆中。\n宋.\n大宋承襲大唐曆算，而且精益求精，促成天文觀測更為精良。由宋史之中，見到觀天較前代仔細。\n元.\n大元滅宋之戰，非常之慘烈。以致官內祕傳之天文曆法散失。之不過，大元領土甚大，郭守敬喺各地設置天文臺，觀測星象，因而出咗授時曆，曆算更之精確。\n近代.\n2017年5月12號，中國國家質量監督檢驗檢疫總局同國家標準化管理委員會發佈《農曆的編算和頒行》（國家標準號：GB/T 33661-2017），同年9月1號起實施。\n官曆與私曆.\n官方唔同年代都會修訂曆法，等佢可以更加準確，同天象吻合。古代對日食同月食好敏感，因為大家都睇成係凶兆，要多加留意。皇帝都會要求準確預測日食月食嘅時刻，萬一曆法唔準，就會改曆。自大唐起，官方禁止其民間用其他曆法。\n民間有時會有私下用另套曆法，同官方唔同。唔用官方曆，有時係因為占卜嘅需要。\n干支.\n黃曆唔係單純一套方法紀日，重有用一套六十為一個循環嘅干支來紀日。之後干支重用來紀月同紀年。"}
{"id": "6955", "revid": "1861248", "url": "https://zh-yue.wikipedia.org/wiki?curid=6955", "title": "陰曆", "text": "陰曆，太陰之曆，曆一種。陰曆睇月，按月相之盈虧，來判斷月嘅周期，此為朔望月。另有種陰曆，按月行白道上，月每日行，皆對唔同恆星，月返去到同一星位，或者睇同一赤經，此為恆星月。恆星月短過朔望月，兩者相差兩日。\n朔望月而言，朔在日月相合，日同月同一赤經，睇唔到月。望，在日月相沖。日同月相反方向，會見月圓。朔之後初見月光叫朏。古時至初都以朏做月首，至為直觀。後尾計算技術高咗，計到日月同經，用朔來就更精準。月相除咗方便睇之外，日月方位，會影響潮漲潮退，月相光暗，會改變生物行為，生理週期，捕獵、捕魚，或者兵家等，都要睇埋朔望月。朔望月平均為二十九日半左右，大概輪流小月二十九日，大月三十日就可以。之不過，月繞地球軌道唔係正圓，所以有快有慢，真真要啱朔望，連續幾個大月都可能。\n恆星月，要睇星象，逐日所到之星為月舍，睇月嘅星位，就得出邊一日。由於恆星月有介乎二十七日到二十八日，會有二十八宿或二十七宿。\n華夏有兩者都有用到。朔望月為曆法基礎，以朔日為月首，而且日食月食，亦與朔望月相關，必須計算。恆星月，為上古之民紀日所用，衍生出二十八宿。之不過後尾已好少用來紀日，而且歲差之故，流傳二十八宿位置，同白道偏離好大，除非換一套先有用。大宋以來通書寫二十八宿，與天象無關，實為占卜之演禽術得來。\n有陰曆自有陽曆，按日行斷定年季同埋日。華夏唔單止用陰曆，重有用陽曆，即二十四節氣，七十二候。\n回曆保留上古遺風，用朔望月編曆，皆因回教先知話要睇朏之日，定為月首。十二個月為一年。故此回曆，同季節完全無關，完全用唔到農事之上。而十二個月係短陽曆十日左右，年數會快過陽曆好多。所以實務唔靠回曆，回曆只限於宗教同紀日之用。"}
{"id": "6956", "revid": "14", "url": "https://zh-yue.wikipedia.org/wiki?curid=6956", "title": "皇曆", "text": ""}
{"id": "6957", "revid": "14", "url": "https://zh-yue.wikipedia.org/wiki?curid=6957", "title": "夏曆", "text": ""}
{"id": "6958", "revid": "14", "url": "https://zh-yue.wikipedia.org/wiki?curid=6958", "title": "舊曆", "text": ""}
{"id": "6961", "revid": "42683", "url": "https://zh-yue.wikipedia.org/wiki?curid=6961", "title": "克羅地亞", "text": "克羅地亞（，發音[xřʋa:tska:]）係歐洲東南部一共和國，處於地中海、中歐同巴爾幹半島交界，1991年從南斯拉夫社會主義聯邦共和國宣佈獨立，首都係薩格勒布。\n2011年6月30號，歐洲聯盟宣佈已經完成同克羅地亞嘅入會談判，同年12月正式簽約。條約經2012年1月嘅公投確認之後，2013年7月1號正式成為歐盟成員國。\n克羅地亞係世界上最早發明領呔嘅國家。"}
{"id": "6962", "revid": "195177", "url": "https://zh-yue.wikipedia.org/wiki?curid=6962", "title": "26", "text": "26係25同27之間嘅自然數。唐字寫成二十六。\n唐字.\n唐字可以寫成二十六；防簒改及睇錯寫法係貳拾陸。\n文化.\n「26」係一啲香港人對「電單車」嘅一個花名，意思就係「兩個轆」。"}
{"id": "6963", "revid": "227654", "url": "https://zh-yue.wikipedia.org/wiki?curid=6963", "title": "27", "text": "27係26同28之間嘅自然數。唐字寫成二十七。\n唐字.\n唐字可以寫成二十七；防簒改及睇錯寫法係貳拾柒。"}
{"id": "6964", "revid": "227654", "url": "https://zh-yue.wikipedia.org/wiki?curid=6964", "title": "28", "text": "28係27同29之間嘅自然數。唐字寫成二十八。\n唐字.\n唐字可以寫成二十八；防簒改及睇錯寫法係貳拾捌。"}
{"id": "6965", "revid": "1631591", "url": "https://zh-yue.wikipedia.org/wiki?curid=6965", "title": "29", "text": "29係28同30之間嘅自然數。唐字寫成二十九。\n唐字.\n唐字可以寫成二十九；防簒改及睇錯寫法係貳拾玖。"}
{"id": "6966", "revid": "227654", "url": "https://zh-yue.wikipedia.org/wiki?curid=6966", "title": "30", "text": "30係29同31之間嘅自然數。\n唐字.\n讀法係「粵拼：saam¹ sap⁶（兩音分讀）」，一般寫成三十；若果後面有字緊跟，可用單字縮寫卅，讀「粵拼：\"saa¹ aa⁶（兩音連讀）\"」；「卅」喺其他情況讀「粵拼：saa¹／saa⁴」。 若果要避免以後俾人簒改或者睇唔清，會用大寫叁拾。"}
{"id": "6971", "revid": "1794802", "url": "https://zh-yue.wikipedia.org/wiki?curid=6971", "title": "電容器", "text": "電容器，可以簡稱做電容，英文叫，香港人叫做，係一種儲存電荷嘅電器零件。平行板電容器係常見嘅一種，佢利用兩塊片之間嘅電場蓄起電荷。佢駁咗電之後，兩塊片就會帶電荷，一塊正，一塊負，兩塊嘅電量都係咁多。\n電容通常用嚟蓄能量，亦都可以分隔高頻同低頻訊號，所以有人用佢嚟做過濾。"}
{"id": "6972", "revid": "14", "url": "https://zh-yue.wikipedia.org/wiki?curid=6972", "title": "電氣", "text": ""}
{"id": "6974", "revid": "143999", "url": "https://zh-yue.wikipedia.org/wiki?curid=6974", "title": "電荷", "text": "電荷（；英文：electric charge）係物質嘅一種守恆性質，佢係物質喺俾人擺咗喺個電場入面嗰陣會受力嘅原因。電荷有得分兩種：正電荷同埋負電荷，佢哋喺原子入面通常係分別由質子同埋電子帶嘅。同性嘅電荷會相斥，而異性嘅會相吸。一舊整體上唔帶電荷嘅物體就係所謂嘅\"中性\"。電荷呢個概念係成個電磁學嘅中心，喺廿世紀之前，人類對佢嘅研究形成咗古典電磁學（中學最常教嗰套）呢套理論框架。喺啲物理學算式入面，電荷通常都係俾人用 formula_1 或者 formula_2 嚟表示嘅，而佢喺國際單位制嗰度嘅單位係庫倫（Coulomb）。\n電荷同磁息息相關。帶電荷（或者簡稱「帶電」）嘅嘢會產生磁場，而佢哋自己又會俾磁場影響返轉頭，形成電磁場（Electromagnetic field；指電場同磁場加埋一齊嘅結果）。郁緊嘅電荷－即係所謂嘅電流－俾人放喺一個磁場裏面會產生一種叫勞侖茲力（Lorentz force）嘅力，呢種力又會令到電流嘅方向有所改變。\n點發現.\n喺大約公元前 6 世紀嘅古希臘嗰陣嘅數學家泰勒斯（Thales of Miletus）經已講咗話佢哋曉透過用動物嘅毛皮捽落去其他物質嗰度嚟產生電荷。啲古希臘人留意到帶電荷嘅琥珀可以吸引一啲輕嘅嘢，例如係頭髮，而且佢哋仲發現咗如果佢哋捽舊琥珀捽得夠耐，舊嘢仲曉產生火花。呢個現象俾後嚟啲人研究，並且改名做摩擦起電效應（Triboelectric effect）。\n現代科學對電荷嘅研究係由 17 世紀頭開始嘅。喺 1600 年，英格蘭科學家 William Gilbert 寫咗本《De Magnete》，並且引用咗拉丁話字「electricus」－而呢個字打後就演變成英國話入面嘅「Electricity」呢個字。喺 1660 年，德國科學家 Otto von Guericke 發明咗第一部靜電發電機，令到現代嘅電磁學全面噉開始發展，喺跟住落嚟嘅 18 世紀好快就有出嗮正電負電同埋電場呢啲概念。\n電荷嘅實驗喺屋企都可以做：將一大柞物體捽到起靜電之後，就會發現啲物體當中有啲會互相吸引，有啲會互相排斥。而且仲會有得將呢柞物體分做兩大組：同一組入面嘅物體都會互相排斥，而且冚唪唥都會同第組嗰啲物體吸引－即係話電荷有得分做兩種：就噉叫住佢哋做「正電荷」同「負電荷」－總之是但一個做正，另外一個做負就得。當兩舊帶好勁電荷而且唔同性嘅物體掂埋一齊或者擺得好近嗰陣，佢哋之間會產生一股突然嘅電流，呢個過程完咗之後兩舊物體就唔再帶電或者帶嘅電會變弱咗－即係話喺呢個過程途中電荷喺嗰兩舊物體之間郁動。呢個過程就係所謂嘅靜電放電（Electrostatic discharge），如果牽涉喺一次靜電放電當中嘅電荷量夠勁，放電嘅過程嗰度仲會產生光同熱－即係產生火花。\n概論.\n摩擦起電效應.\n當有人將一塊玻璃同埋一舊樹脂－而兩件嘢都唔帶電－捽落對方嗰度、跟手再掂住對方噉擺埋一齊嘅時候，兩件嘢唔會顯示有帶電嘢有嘅特徵。但係當佢哋俾人分開咗，佢哋會互相吸引。跟住將第二塊玻璃捽落去第二舊樹脂嗰度、再將佢哋分開、並且將佢哋擺近第一塊玻璃同埋第一舊樹脂嗰度嗰時，會發生啲噉樣嘅事：\n呢種係一種電嘅現象，而有呢啲特徵嘅物體就算\"帶電\"或者\"起咗電\"（Electrified）。要令到物體由冇電變到帶電有好多方法，其中一種就係靠將兩件唔同物料嘅物體（說明咗一件物體嘅電特徵同佢嘅物料有關）互相捽就整到－呢個就係所謂嘅\"摩擦起電效應\"。如果是但揾一對用唔同物料整而且唔係玻璃唔係樹脂嘅兩件物體摩擦起電，會發覺佢哋一件會吸引頭先嗰兩塊玻璃排斥頭先嗰兩舊樹脂，而另一件就相反，於是乎就有咗「正電負電」嘅概念。喺科學界，一般慣例都係會將起咗電之後吸引玻璃排斥樹脂嗰啲嘢當做帶正電，而相反嗰啲帶負電－呢個查實純粹係一個慣例，只要將一方當正另一方當負，計出嚟嘅數就唔會有問題。\n微觀特性.\n好多次原子粒子（Subatomic particle；指啲細粒過原子嘅粒子，好似係電子噉）都帶電荷。對於量子力學（Quantum mechanics）理論嘅研究發現咗，電荷係\"定量咗\"（Quantized）嘅，即係話電荷呢家嘢唔係砍幾細件都得，而係有某啲基礎單位（\"e\"；1 庫倫大約等如 ）嘅－所有帶電荷嘅嘢身上嘅電荷量實係 \"e\" 嘅倍數，而如果有件物體佢帶嘅電荷量啱啱好等於 \"e\"，噉佢身上帶嘅電荷除咗變成 0 之外就冇得再減少。電荷嘅定量性有得用美國物理學家 Robert Millikan 嘅油滴實驗嚟揾出。\n根據慣例，一粒電子帶嘅電荷係負數（-\"e\"）而一粒質子帶嘅電荷係正數（+\"e\"）。兩粒同極嘅帶電粒子會相斥，而異極嘅會相吸。庫倫定律（Coulomb's law）呢條物理定律將兩粒帶電粒子之間嘅靜電力量化，表示兩粒帶電粒子之間嘅力－無論係吸引力定係排斥力－喺數值上係同嗰兩粒粒子帶嘅電荷量成正比，並且同佢哋之間嘅距離平方成反比嘅。呢條定律用數學方程式表達嘅話係：\n喺呢條式入面，formula_4 係兩粒粒子會感受到嘅力；formula_5 係庫侖常數，呢個常數嘅數值大約係 ；formula_6 同 formula_7 係兩粒粒子分別帶嘅靜電量（要有正負號嚟表示佢哋係邊個性）；而 formula_8 就係兩粒粒子之間嘅距離。\n宏觀特性.\n一舊\"宏觀物體\"（Macroscopic object；指大舊過原子好多嘅嘢）身上嘅電荷量係組成佢嘅粒子嘅電荷量嘅總和。原子多數都係有住相同數量嘅質子同電子嘅，而質子同電子身上帶嘅電荷數值上一樣，所以一粒原子通常整體上都唔帶電荷；之但係一舊宏觀物體好多時都會有些少離子（Ion），離子係多咗啲或者少噉咗啲電荷嘅原子，所以會帶非零嘅電荷。喺組成一舊宏觀物體嗰陣，嗰舊嘢入面嘅普通原子同埋離子會聚集，而異極嘅離子會因為相吸嘅靜電力而黐埋一齊，但係舊嘢入面嘅正離子同埋負離子未必數量一樣－就係因為噉，一舊宏觀物體身上嘅電荷量通常都差唔多係等如零，但係又好少可會啱啱好等如零。\n另一方面，就算一舊物體嘅總電荷等如零，都仲有可能會有佢入面嘅電荷分佈唔均勻嘅情況（例如係有個外來嘅電磁場搞到佢受到靜電力）。喺呢個情況就係所謂嘅舊嘢極化咗（Polarized）。因為極化而有嘅總體電荷就係所謂嘅\"束縛電荷\"（Bound charge），而因為電子往來而有嘅總體電荷就係所謂嘅\"自由電荷\"（Free charge）。而一舊物體內部嘅電荷如果會向住某個特定嘅方向郁，呢股流動就係所謂嘅電流（Electric current）：由導電物料組成嘅物體有得以電流呢啲途徑攞到或者甩走啲電子－電子係帶負電荷嘅－並且就噉維持住整體帶正電荷或者負電荷嘅狀態。\n當有一舊物體身上嘅總體電荷唔係零但係啲電荷又唔郁，噉呢個現象就係所謂嘅靜電（Static electricity）。靜電好容易產生，將兩舊唔同物料嘅物體互相捽就整到。用呢個方法可以將一舊物體身上嘅電荷移去另一舊嗰度，令到啲物體起靜電，而根據電荷守恆定律（睇下文），如果有兩舊本嚟總體中性兼且受隔離嘅物體交流咗電荷，噉佢哋喺交流完之後各自帶嘅電荷實係數值一樣但係正負相反嘅。\n靜電同電流.\n靜電同電流係兩個相關嘅現象。兩者都牽涉到電荷，仲有可能喺同一件物體入面同時發生。靜電係指一件物體帶住明顯非零電荷嘅物體身上啲電荷唔郁。根據庫倫定律，電荷冚唪唥都會向其他電荷施一股吸引或者排斥嘅力，而如果有兩件帶異極電荷嘅嘢達到某啲條件（例如係夠近），佢哋就有可能會交流電荷－呢種現象就係所謂嘅靜電放電。\n相反，電流係指喺一件物體內部嘅電荷流動，唔會令到嗰件物體嘅總體電荷多咗或者少咗。最常見嘅帶電荷嘢係帶正電嘅質子同埋帶負電嘅電子。呢兩種帶電荷嘢是但一個流動都會產生電流，而一般根據慣例，啲人講「電流嘅方向」都係講緊啲正電荷（質子）嘅流動方向。\n相對不變異性.\n電荷係一個\"相對不變量\"（Relativistic invariant）。根據相對論，當一件嘢郁嘅速度開始接近光速，佢嘅長度同埋質量會變。相比之下，電荷就係一個相對不變量－即係話一件嘢嘅電荷量唔會跟住件嘢嘅速度改變，一個帶有 formula_9 噉多電荷嘅物體無論佢速度有幾快，佢嘅電荷量都仲會係 formula_9。\n電荷守恆.\n根據電荷守恆定律（Law of conservation of charge），俾是但一個受隔離嘅物理系統，佢裏面嘅電荷實係\"守恆\"嘅－即係話一個受隔離嘅物理系統絕對唔會無啦啦多咗或者少噉咗啲電荷。如果有個系統多咗或者少咗啲電荷，噉啲電荷實係經某啲管道由第個系統嗰度走咗嚟或者走咗過去第個系統嗰度－即係話呢個系統並唔係「受隔離」嘅。用方程式表示嘅話，喺是但一個特定嘅空間入面，\n當中 formula_2 係嗰個空間入面嘅電荷量，formula_14 係嗰個空間入面嘅電荷密度（指「每單位容量有幾多電荷」），formula_15 係嗰個空間嘅容量，formula_16 係時間，而 formula_17 係電流（指「每單位時間有幾多電荷流經嗰個空間」）。第一條式表示咗電流係電荷量隨時間嘅導數，用日常用語講就係「電流係電荷量隨時間改變嘅率」；而第二條式將 formula_2 換咗做「formula_14 隨住 formula_15 嘅積分」，用日常用語講就係「所有單位容量入面分別嘅電荷密度加埋一齊出嗰個數」－即係總電荷量。呢兩條算式表示咗一樣嘢：如果有個系統佢多咗或者少咗電荷，噉實係因為有一啲電流流經佢，反之亦然。"}
{"id": "6975", "revid": "8", "url": "https://zh-yue.wikipedia.org/wiki?curid=6975", "title": "太陰", "text": ""}
{"id": "6977", "revid": "70546", "url": "https://zh-yue.wikipedia.org/wiki?curid=6977", "title": "Terminus", "text": "基地（亦稱第一基地(The First Foundation)）係阿西莫夫嘅銀河帝國科幻世界裡面，基地三部曲中一個自治世界；所在之行星係 Terminus。Terminus 位於銀河系邊緣，望上天空亦都無乜星睇，故名，Terminus 表面，絕大部份係水；氣候溫和。\n表面上，為掩人耳目，基地建立嘅目的係編輯銀河百科全書 (Encyclopaedia Galactica).\n實際上 Hari Seldon 建立基地，以喺 Psychohistory 預言嘅銀河帝國崩潰之後嘅\"千年動亂\"中，保存科技同文化嘅種子，以利動亂之後重建一個更加繁榮穩定嘅「第二帝國」。"}
{"id": "6979", "revid": "171096", "url": "https://zh-yue.wikipedia.org/wiki?curid=6979", "title": "愛爾蘭共和國", "text": "愛爾蘭共和國（；）係歐洲一國，歐洲聯盟成員國，位於歐洲西北海岸嘅愛爾蘭島，佔嗰個島南部嘅5/6面積。剩低嘅東北部嘅1/6面積屬於大不列顛同北愛爾蘭聯合王國，稱為北愛爾蘭。\n愛爾蘭共和國憲法規定國名係「Éire」，直譯中文即係「愛爾蘭」，但係呢個名喺外交上有時候有爭議，因為喺愛爾蘭蓋爾文入面「Éire」可以指成個愛爾蘭島。1948年通過嘅愛爾蘭共和國法案規定「愛爾蘭共和國」係國家嘅正式名。"}
{"id": "6980", "revid": "1374577", "url": "https://zh-yue.wikipedia.org/wiki?curid=6980", "title": "盧森堡", "text": "盧森堡，全名盧森堡大公國，係歐洲一內陸國，俾法國、德國同比利時包圍，係歐盟成員國。喺2015年2月人口有562,958。目前喺全球唯一嘅大公國。\n佢係一個已開發國家。由於佢喺歐洲中央嘅地理位置，所以有重要嘅戰略地位。因為噉，法蘭克王國、西班牙、奧地利等歐洲強國都喺唔同時間統治過佢。佢喺1839年倫敦條約之下以大公國形式獨立咗。"}
{"id": "6981", "revid": "158703", "url": "https://zh-yue.wikipedia.org/wiki?curid=6981", "title": "摩納哥", "text": "摩納哥公國（；利古里亞文：），簡稱摩納哥，係一個城邦國家，歐洲嘅微型國家之一，兼係世界上人口最稠密嘅國家之一。摩納哥屬亞熱帶地中海式氣候，夏天乾燥涼爽，冬天潮濕溫暖。年均氣溫係16攝氏度，年均降水量係500至600毫米。\n地理位置.\n摩納哥係全世界第三最細嘅國家（僅次於梵蒂岡同埋聖馬力諾）。摩納哥位於法國南面，除咗靠地中海嘅南部海岸線之外，全境北、西、東三面都畀法國圍住，主要係由摩納哥舊城同隨後建立嘅週遭地區組成。\n摩納哥地形狹長，東西長大約3千米，南北最窄嗰度得200米。境內好多山仔，平均海拔唔夠500米。\n摩納哥全國分咗做四區：摩納哥維爾（Monaco-Ville）、蒙地卡羅（Monte-Carlo）、康達敏（La Condamine）同埋芳薇耶（Fontvieille），其中又以蒙地卡羅最出名。一年一次嘅蒙地卡羅大賽車，用呢區嘅街巷當做比賽跑道，刺激精彩唔可以一般而論；重有豪華嘅賭場，知名度之高，連賭城拉斯維加斯都有一間飯店就叫做蒙地卡羅。\n旅遊.\n摩納哥邊境無警衛、海關，當然就唔使簽證入境，至於水電、軍隊同埋貨幣就同法國共用，唯一有摩納哥風味嘅係佢嘅郵票同埋郵戳，而且價錢合理，最好嘅紀念品就係從呢度寄返張明信片返去。\n經濟.\n摩納哥王室喺1870年取消徵收國民嘅所得稅，將摩納哥變做有錢人嘅避稅天堂，間接噉刺激咗呢個小國嘅經濟發展。"}
{"id": "6984", "revid": "1758853", "url": "https://zh-yue.wikipedia.org/wiki?curid=6984", "title": "荷蘭", "text": "荷蘭（），當地名尼德蘭（，），係荷蘭王國一個構成國，位於歐洲大陸西北部，瀕臨北海，同德國、比利時接壤。荷蘭海拔好低，好多地方接近甚至低過海平面。佢以海堤、風車同寬容嘅社會風氣出名。荷蘭有阿姆斯特丹同海牙兩個首都，阿姆斯特丹係憲法確定嘅正式首都，但係政府、王宮同大多數使館都喺海牙。國際法庭都喺海牙。\n國名.\n嚴格來講，「荷蘭」祇能夠用來表示尼德蘭王國嘅兩個省：南荷蘭省同埋北荷蘭省。宜家中文同好多語文已經習慣咗「荷蘭」同佢嘅對應詞來代表成個尼德蘭王國，因為荷蘭省嘅水手行船最叻，最先同遠東有接觸。\n文化.\n荷蘭人出名慳錢同埋思想好開放，重中意同追潮流。\n地理.\n成個荷蘭基本上都係平原，但係好多都低過海拔1米，有啲重低過海平面。所以荷蘭人成日都喺海邊起保護堤。\n經濟.\n荷蘭係平原，農業自然好早就發展得起來。荷蘭農產品出口量係世界第三位，年年出口唔少花同奶類製品。\n荷蘭由15世紀已經搞對外貿易，所以佢嘅銀行亦都係好出名。ING集團喺世界500強入面排第13位，而荷蘭銀行就排第67位。 \n荷蘭由1999年1月1號開始用歐元。\n史.\n喺羅馬人嚟呢個國家之前，一早就有日耳曼人嘅一支－巴達維亞人住喺呢道。對羅馬人嚟講，佢哋只不過係野蠻人，但經過羅馬文化嘅傳入，佢哋已經知道點樣去務農。\n後來，荷蘭成為一個商業中心，有錢嘅生意人用錢買咗自己住嘅城市，脫離當時嘅封建制度。\n但係法國國王不斷要求徵稅，重捉咗其中一啲英國嘅羊毛提供者，令英國喺出口遇到問題，荷蘭亦冇辦法如期造衫做生意，因荷蘭人支持英國同法國人嘅天敵勃艮第一齊攻打法國，即英法百年戰爭，原本英國嘅形勢十分之有利，但係因為聖女貞德等人嘅阻撓，英國戰敗。\n政治.\n喺2013年4月30號女王卑雅特歷絲退位，由大仔威廉亞歷山大接替成為荷蘭國王，亦係國家元首，佢係荷蘭自1890年以來第一個男性君主。\n政區.\n荷蘭分為12個省，3個直轄市。12個省分別係：\n3個直轄市都喺加勒比海，分別係："}
{"id": "6986", "revid": "198212", "url": "https://zh-yue.wikipedia.org/wiki?curid=6986", "title": "丹麥", "text": "丹麥（舊譯丹墨，），官名丹麥王國（丹麥話：Kongeriget Danmark），係斯堪的納維亞入面面積最細嘅一個國家，位於歐洲北部日德蘭半島上同附近島嶼。南部就係德國，北部瀕臨北海同埋波羅的海。瑞典同挪威分別位於丹麥嘅西北同北部地區。首都係哥本哈根。\n丹麥除咗歐洲本土嘅部份，重有兩笪屬地：法羅群島同格陵蘭，共組丹麥王國邦聯。"}
{"id": "6988", "revid": "158703", "url": "https://zh-yue.wikipedia.org/wiki?curid=6988", "title": "新山", "text": "新山（：）係馬來西亞第三最大嘅城市同埋柔佛州嘅首都。佢係亞洲大陸最南嘅城市（1°29′00″N）。新山同新加坡只隔住條柔佛海峽；最窄嗰道只有大概一公里闊，就喺呢度新柔長堤同新加坡嘅兀蘭新鎮（Woodlands New Town）連埋。新山馬來文同埋英文都寫做Johor Bahru，馬來爪夷文寫做جوهر بهرو。佢嘅英文縮寫JB亦都成日有人用。\n地理.\n新山喺北緯1度29分，東經103度44分，海拔36.88米（121英呎）左右。1994年之後，新山做咗新山縣嘅總部。新山歸城市理事會（Majlis Bandaraya Johor Bahru）管，而佢周圍嘅地方就畀新山市政理事會（Majlis Perbandaran Johor Bahru Tengah）管。流經新山有不佬河（Sungei Tebrau）、士古代河（Sungei Skudai）、丹牙河（Sungei Danga）、士吉河（Sungei Segget）同埋馬來有河（Sungei Melayu）。\n氣候.\n新山屬於熱帶雨林氣候，全年氣溫變化唔大，日照充足，雨量充沛，濕度頗高。一年平均降雨量係2,355.5 mm。\n新山12月至第二年2月間吹東北季候風，帶來較多強風同降雨；6月至8月多數吹西南季候風，相對乾燥，但係都會有雨，其他月份風力較細。\n全年平均高溫係31.8°C，其中以4月數據最高，平均有32.8℃；全年平均低溫係22.5°C，歷史平均最低氣溫係1月21.9°C。\n歷史.\n1855年，德文公大影．怡巴鹽（Temenggong Daeng Ibrahim）建立咗新山。新山原名丹宗．布特里（Tanjung Puteri）。1866年，蘇丹阿布．八卡（Sultan Abu Bakar）將柔佛州首府，新加坡嘅德陸不蘭牙（Telok Blangah）搬來，並改其名做新山。1924年，新柔長堤落成。19世紀早期，有唐人嚟新山開發，其中來自台山嘅黃亞福，1887年到1895年之間喺度起咗好多公共設施，其中有好靚嘅蘇丹王宮。蘇丹注意到佢嘅貢獻， 叫佢留喺新山做生意。另外來自潮州嘅陳旭年（又名陳毓宜）喺1863年，作為新山嘅税收管理人，設定貿易公司，喺新山種黑兒茶同埋造黑胡椒粉。黑兒茶嘅生意慢慢發達，陳旭年同埋其他來自嘅潮州商人組成咗企業網絡“港主系統”（Kangchu system）。\n1942年1月31號，征服馬來亞嘅日本軍嚟到新山，佔領新山嘅領土。個晚，英軍趁機會炸毀同新加坡連接個長提，希望咁樣做就會阻慢日本軍攻擊新加坡。佢哋喺重未攻擊新加坡嘅時候，率領日本軍嘅將軍山下奉文同均鬚丹怡巴鹽（Sultan Ibrahim）保證兩方嘅友好之後，就借用佢嘅喺王宮嘅高達五樓嘅觀察塔計劃攻擊新加坡。2月7號晚，軍部搭制造出來嘅三板船嚟新加坡。同時，軍部又修補長提，運輸根要嘅材料同埋武器。\n1945年日本投降之後，敦．胡鮮．安（Tun Hussein Onn）帶領嘅馬來人嘅政黨巫統（UMNO）喺蘇丹新山王宮成立。1994年，聯邦政府確認新山做城市，達督.夏鹽.亞亞（Dato Hashim Yahya）做為新山第一任市長。2003年，政府拆走咗1970年代起嘅林巴古德組屋（Lumba Kuda flats）來起海關大廈。\n2006年7月30號，馬來西亞政府公布南柔佛經濟區域（Pembangunan Wilayah Ekonomi Selatan Johor）呢個計劃，發展南柔佛。馬來西亞政府就分配9億萬零吉，個計劃係大馬第九大發展計劃，同時政府又撥4.3億萬零吉嚟發展新山同埋其他南柔佛嘅地方。呢個工程嘅主要目標係喺南柔佛發展馬來西亞嘅經濟，政府希望經濟區域喺早期嘅階段，吸引多啲商業機構嚟呢度投資佢哋嘅生意。政府喺2006年4月11號正式同經濟區域命名，新名叫做伊斯干達發展直轄區（Wilayah Pembangunan Iskandar）。\n經濟.\n新山嘅主要大量産業地區係喺巴沙古當（Pasir Gudang）同埋丹絨浪塞（Tanjung Langsat），小同中量産業地區喺係啖杯（Tampoi）。新山有三個主要海港：巴沙古當、丹絨不嚟爸（Tanjung Pelepas）同埋柔佛港口（Johor Port）。新山每年收到16萬嚟自新加坡嘅旅客，估計提升咗新山嘅經濟60%左右。\n人口.\n照2006年嘅估計，新山有城市人口500,000，密度係 2,703人/平方公里（全地 6 919/sq mi）。城市人口入邊，馬來人佔45%，唐人佔41.5%，印度裔佔 4.2%。新山唐人嘅祖籍大部分係潮州同埋客家，又有啲人喺近幾年由馬來西亞其他地方搬嚟新山住，呢的人多數係客家人同埋福建人。\n根據2010年馬來西亞人口普查，新山市總人口為497,067。當中馬來人佔48%、華人佔35%、印度人佔14%、其他種族只有2%。\n以前潮州人佔新山嘅人口多，所以潮州話就成為新山唐人嘅主要語言，所以又叫做「小潮州」或「小汕頭」。新加坡喺1965年獨立之後，商店就慢慢變做新山唐人嘅官方語言，本來喺沙玉河（Sungei Segget）畔同埋直律街（Jalan Trus）嘅巴剎就喺1970年代搬到拉慶（Larkin）同埋大馬（Taman Sri Tebrau）嗰道，直律街嘅唐人商業就有地搬走，印度嘅商業就喺1990年代一個一個搬入直律街。如今，新山嘅主要巴剎喺拉慶同大馬嗰道多數地係有客家籍，潮州籍又有壹地福建籍嘅唐人營業。\n新山嘅廣府人係喺黃亞福嘅領導下嚟到新山住。喺19世紀，新山嘅唐人大多數哋係住喺沙玉河嘅河畔，有潮州人住喺壹邊，廣府人住喺另外壹邊。由馬來西亞獨立之後，廣府人佔嘅人數就少哋咗。新山嘅瓊籍（海南人）人數係喺柔佛州最大嘅。\n交通.\n新山城市呢道有幾條主要嘅高速公路，包括同城市連接兩方嘅巴沙古當高速公路（Pasir Gudang Highway）同連接馬來半島嘅北南快速公路（Lebuhraya Utara Selatan）嘅地不佬高速公路 （Tebrau Highway）同埋敦阿度來塞高速公路（Jalan Tun Abdul Razak）。喺巴沙古當高速公路嘅西部，佢又喺振林山（Gelang Patah）誥道同馬來西亞第二通道同新加坡嘅大士產業地區連接喺一起。同時，坐落喺城市嘅新柔長堤同新加坡嘅兀蘭新鎮接喺一起。新山城市內又有連接城市嘅一個圓環之路。\n新山嘅有兩個巴士轉彎站就係喺哥打拉雅2（Kotaraya 2）同埋拉慶（Larkin）嗰道。呢兩個巴士轉彎站有新山同新加坡嘅循環運行巴士；有新加坡 SBS 嘅 170 號，馬來西亞嘅 CW1 同埋 CW2 號由新山同埋新加坡嘅梧槽（Rochor）定係克蘭芝（Kranji）徘徊嘅巴士服務號碼。\n旅遊地處.\n鬚丹阿布．八卡王宫.\n鬚丹阿布．八卡王宫，又叫大王宮（Istana Besar），係喺鬚丹阿布．八卡嘅指揮下叫港主黄亞福喺19世紀嘅時候建築嘅。王宮入邊又有一個博物館同埋回教堂，位於喺敦伊士邁醫生街（Jalan Tun Dr. Ismail）。成個王宫嘅地區就構成咗呢個地方，叫做巴沙不浪宜（Pasir Pelangi）。巴沙不浪宜呢個地方就係成個州嘅主要王位。\n柔佛古廟.\n柔佛古廟係喺19世纪起嘅，喺1870年喺港主陳旭年嘅帶領下命名嘅。古廟供奉五尊神明，包括潮幫嘅主神元天上帝外，左邊係福幫洪仙大帝，右邊係客幫感天大帝，主神兩邊有武將華光大帝同埋趙大元師，分别由廣肇幫同埋瓊帮供奉。柔佛古廟喺1995年到1996年參入大方裝修。柔佛古廟位於喺直律街（Jalan Trus）。\n廣肇會館.\n港主黄亞福喺1878年成立新山嘅廣肇會館。廣肇會館喺關時係嚟自廣東省嘅唐人嘅集合地方，位於喺依加嘅明里南街（Jalan Meldrum）嘅兩間雜貨店。馬來西亞獨立之後，會館嘅成員慢慢下跌，廣肇會館嘅空間就縮細咗一半。\n購物廣場.\n新山嘅主要購物中心有新山城中坊（Johor Bahru City Square），假日廣場（Holiday Plaza），家樂佛超霸市場（Carrefour Hypermarket），位處喺柔佛再也花園同埋彩虹花園嘅大人超霸市場（Giant Hypermarket），聯和廣場（Lien Hoe Complex），敦．阿度惹沙街廣場 （Kompleks Tun Abdul Razak），彩虹廣場（Plaza Pelangi）同埋紅扇那廣場（Plaza Angsana）。新山又有三間吉之島（JUSCO）嘅購物廣場：一就係 AEON地不佬廣場（AEON Tebrau City），二就係順利花園嘅再也吉之島（Jaya Jusco）、三係百萬鎮吉之島（Permas Jusco）。\n巴沙彩虹.\n巴沙彩虹（Pasir Pelangi）係柔佛州嘅皇家村，係喺1900年代喺鬚丹阿布．八卡嘅指揮下起嘅，包括壹個王宮同埋馬球俱樂部 。今日，巴沙彩虹喺王太子嘅住所，又是 Best 104FM 錄音電臺嘅總部。其近巴沙彩虹係喺東岸嘅蘇闌錄（Stulang Laut），喺呢道有壹個免稅區域。\n電臺.\n新山嘅錄音電臺包括馬來西亞第一個私人機構嘅錄音電臺，Best 104FM。其他兩個錄音電臺政府機構嘅，Johor FM 同埋 FMJB。FMJB 錄音電臺只有住喺城市周圍嘅人收到。\n住宅區.\n新山有幾個界域，喺馬來西亞通常地係叫做 Mukim。呢啲界域係由佢哋個個自己唔同嘅郵區，再分成幾個住宅區，喺馬來話叫做（Taman），中文通常叫做花園。一個界域地係有最少有五個住宅區。其中喺城市理事會（MBJB）地區嘅住宅區包括：\n酒店.\n新山有幾間出名嘅酒店："}
{"id": "6990", "revid": "75937", "url": "https://zh-yue.wikipedia.org/wiki?curid=6990", "title": "芬蘭", "text": "芬蘭（；芬蘭話：Suomi；瑞典話：Finland），官名芬蘭共和國（芬蘭話：Suomen tasavalta；瑞典話：Republiken Finland）係一個北歐國，同瑞典、挪威同埋俄羅斯接壤，西南面俾波羅的海環繞，東南部係芬蘭灣，西面就係波的尼亞灣。\n芬蘭地闊人少，人口密度係歐盟之中最疏嘅。\n軍事.\n芬蘭打算喺2022年申請加入北約。"}
{"id": "6991", "revid": "158703", "url": "https://zh-yue.wikipedia.org/wiki?curid=6991", "title": "冰島", "text": "冰島共和國（冰島話：Lýðveldið Ísland）係一個位於北大西洋嘅島國，位於格陵蘭島同英國中間，首都係雷克雅未克。\n歷史.\n早喺千幾年前已有北歐人選擇移居到冰島。後來俾丹麥同挪威佔領。冰島響1944年二次大戰期間宣佈獨立。而家有三十幾萬人口。\n地理.\n冰島係大西洋中間裂谷流出嘅岩漿形成，所以火山好多，大約有200至300座。其中40至50座係活火山。\n冰島溫泉亦都好多，大約有250個，分佈成個冰島。\n冰島由於近住北極圈，氣候一直唔算好熱，咩時候都有可能落雪。南部受到北大西洋暖流影響，氣溫高一啲。首都雷克雅未克就係喺南部。\n經濟.\n冰島主要係靠出海捕魚。漁業收入佔冰島成個經濟60%，出口就佔70%。\n自2000年起冰島人大力發展金融，固定資產投資重佔咗國民生產總值34.5%，因此每年家庭消費增長每年平均約有一成。到2008年金融危機，全國三大銀行出咗事，國家全面破產。家下失業率已經差唔多係一成。"}
{"id": "6992", "revid": "72055", "url": "https://zh-yue.wikipedia.org/wiki?curid=6992", "title": "挪威", "text": "挪威王國係斯堪的納維亞半島西部一個國，東面同瑞典接壤，西面就係大西洋。海岸線極之蜿蜒曲折，構成咗挪威獨特嘅峽灣景色。此外，挪威亦同芬蘭同埋俄羅斯接壤。挪威嘅領土重包括冷岸群島同揚馬延島。"}
{"id": "6993", "revid": "75937", "url": "https://zh-yue.wikipedia.org/wiki?curid=6993", "title": "瑞典", "text": "瑞典（；），官名瑞典王國（；）係北歐斯堪的納維亞半島一國，西鄰挪威，東北面同芬蘭接壤，瀕臨波羅的海同卡特加特海峽。瑞典人口稀少，國土大部分都係森林同山地，國都定響斯德哥爾摩。\n&lt;br&gt;"}
{"id": "6996", "revid": "1283549", "url": "https://zh-yue.wikipedia.org/wiki?curid=6996", "title": "丹麥克朗", "text": "丹麥克朗（）係丹麥同佢嘅屬地格陵蘭島嘅法定通貨，而另一個屬地法羅群島就使用另一種通貨──法羅克朗，但係佢嘅幣值同丹麥克朗相同。每克朗分為100分。"}
{"id": "6997", "revid": "70546", "url": "https://zh-yue.wikipedia.org/wiki?curid=6997", "title": "冰島克朗", "text": "冰島克朗係冰島嘅官方貨幣，佢嘅原名係Króna（單數）或krónur（複數），喺冰島語入面係「皇冠」嘅意思。雖然發音拼法各有小差異，但係「克朗」係所有北歐國家共同使用嘅貨幣單位，佢嘅ISO 4217代碼為ISK。\n歷史.\n冰島克朗嘅出現最早係喺第一次世界大戰，由於冰島從丹麥王國之中分離獨立（1918年），斯堪的納維亞貨幣同盟解散，冰島就喺原本嘅斯堪的納維亞克朗中分裂出嚟。1961年之後流通嘅冰島克朗，都係由冰島中央銀行（Seðlabanki Íslands）負責管理。\n1980年，冰島進行貨幣改革並且重新對冰島克朗定價，規定每100舊冰島克朗等於1新冰島克朗。雖然喺定義上，每1克朗等於100冰島分（單數：eyrir，複數：aurar），但係事實上當局並冇發行過面值低過1克朗嘅任何貨幣，因此冰島分係一種冇實用化嘅貨幣單位。"}
{"id": "6998", "revid": "75937", "url": "https://zh-yue.wikipedia.org/wiki?curid=6998", "title": "捷克", "text": "捷克共和國（捷克文：Česká republika‎，簡稱Česko）係中歐一內陸國，首都響布拉格。\n而喺捷克嘅國際通用稱呼方面，雖然習慣上英文多數係以Czech Republic‎稱呼佢，但係事實上喺一份1993年時公佈嘅官方文件入面，捷克外交部要求世界各國喺地理用途上提及捷克呢個地區嘅時候，應該用Czechia‎（等於捷克語嘅Česko‎）呢個名嚟稱呼佢，而Czech Republic就‎保留，作為官方文件嘅時候使用。\n史.\n捷克塊地曾經出現過舊石器時代文化同埋新石器文化，9世紀初步統一嘅波希米亞王國大致係今日捷克嘅前身。\n15世紀，信天主教嘅哈布斯堡家族入主波希米亞，但係波希米亞鄉民大多皈依胡斯教派。喺1555年，哈布斯堡君主簽署奧格斯堡宗教和約，授予波希米亞人宗教自由。1618年費迪南二世因為強制推行天主教，引爆整個歐洲新教同天主教之間嘅三十年戰爭。\n1806年神聖羅馬帝國解散，波希米亞先後成為奧地利帝國同埋奧匈帝國一部分。1918年第一次世界大戰結束，奧匈帝國瓦解，素來關係較為密切嘅捷克同斯洛伐克喺1918年10月28號合併為捷克斯洛伐克共和國（Československo‎）。\n喺第二次世界大戰期間，捷克同埋斯洛伐克曾經喺納粹德國統治下短暫分開過一小段時間，但大戰後又成為一個國家。\n1948年2月，捷克斯洛伐克共產黨開始一黨執政。1968年發生要求民主變革嘅布拉格之春，但因為蘇聯軍事干預而失敗。直至1989年11月，捷克斯洛伐克爆發天鵝絨革命，實現民主變革，開始實行多黨議會民主制。\n喺1992年嘅公民投票後，捷克同斯洛伐克喺1993年1月1號解體成為兩個獨立國家，獨立後沿用10月28號作為國慶日。同年1月19號，成為聯合國成員國。\n捷克1999年加入北約，2004年5月1號加入歐盟成為正式會員國，2007年12月21號成為神根公約會員國。"}
{"id": "6999", "revid": "1855954", "url": "https://zh-yue.wikipedia.org/wiki?curid=6999", "title": "匈牙利", "text": "匈牙利（），古稱馬札伊，係中歐一內陸國。國花係天竺葵，國土接壤奧地利、斯洛伐克、烏克蘭、羅馬尼亞、塞爾維亞、克羅地亞同斯洛文尼亞。\n歷史.\n伊什特萬一世喺1000年登基做匈牙利王國第一任國王。1867年奧匈帝國成立。第一次世界大戰之後奧匈帝國解體。第二次世界大戰嗰陣匈牙利加入咗軸心國。1945年蘇軍攻佔咗布達佩斯。1949年「匈牙利人民共和國」成立。1956年爆發匈牙利革命，畀蘇軍鎮壓咗。1989年改國名做「匈牙利共和國」。2012年1月1號新憲法生效，國名改做「匈牙利」。\n政區.\n匈牙利分做19個州同首都布達佩斯。布達佩斯唔屬於任何一個州。"}
{"id": "7000", "revid": "42683", "url": "https://zh-yue.wikipedia.org/wiki?curid=7000", "title": "列支敦士登", "text": "列支敦士登大公國（）係一個位於中歐嘅小國，夾喺瑞士同奧地利兩國之間。呢個到今時今日仍然實施君主立憲制嘅山區小國，雖然土地狹小兼人口稀少，但係佢就擁有異常高嘅國民所得水準，佢人均國內生產總值高達50,000美元，係世界第一位。佢係一個以阿爾卑斯山美麗風光、避稅天堂同高生活水準而著名嘅富裕小國。\n名.\n因為響外國中，Fürstentum既可以譯做「親王國」，亦可譯做「大公國」，所以亦有人譯「列支敦士登親王國」。\n出租個國.\n2003年6月，列支敦士登國家旅遊局為咗刺激列支敦士登嘅旅遊業，決定將成個國租畀商業或者其他機構用嚟搞展覽、婚禮或者其他類似嘅活動。呢啲機構可以去到首都華杜茲，但係每個人要使375美元，又唔可以少過450人，即係話最低消費係差唔多17萬美元。後來呢個獨一無二嘅商業諗法令佢攞到「搞笑諾貝爾獎2003年經濟學獎」。\n到2011年4月，列支敦士登再決定出租成個國，只要畀40,000英鎊，就可以租呢個國一晚。但係預訂同撻訂嘅條件都非常之咁嚴。"}
{"id": "7002", "revid": "542", "url": "https://zh-yue.wikipedia.org/wiki?curid=7002", "title": "台北政府", "text": ""}
{"id": "7005", "revid": "76825", "url": "https://zh-yue.wikipedia.org/wiki?curid=7005", "title": "乾清宮", "text": "乾清宮位於北京紫禁城，喺大明永樂十八年（1420年）建成，大清嘉慶三年（1798年）重建，明、清年間曾經係唔少皇帝居住、處理政務同停靈嘅地方；宮內大廳高掛一幅「正大光明」匾，匾後係秘藏傳位詔書，令佢成為紫禁城內家喻戶曉嘅宮室。\n介紹.\n乾清宮係內廷正殿，面寬9間，進深5間，高20米，重檐歇山頂。乾清宮嘅尺度比太和殿一組細咗唔少，但係又比較接近人體比例尺度，可增加生活氣氛。明朝時係皇帝同埋皇后嘅寢宮，皇后喺呢度同住。\n明朝時，乾清宮有暖閣9間，分上、下兩層，共設床27張，畀後妃作進御之用。由於室、床眾多，皇帝每晚就寢嘅地方幾乎冇人知道，以防不測。雖然皇帝居住喺迷樓式嘅宮殿內，而且外面守備森嚴，但係仍然唔可以高枕無憂。據記載，嘉靖年間發生壬寅宮變後，世宗移居西苑，唔敢返去乾清宮住。萬曆皇帝嘅鄭貴妃為咗爭皇太后鬧出嘅「紅丸案」、泰昌妃李選侍爭做皇后而移居仁壽殿嘅移宮案，都發生喺乾清宮。\n清朝入關之後，乾清宮重修。雍正皇帝即位後，寢宮去到養心殿，乾清宮做咗舉行內廷典禮活動同埋引見官員、接見外國使臣嘅場所。光緒三十二年（1906年），光緒皇帝喺乾清宮接受奧、法兩國使臣嘅國書。\n乾清宮重係清代皇帝死後停柩嘅地方，有「壽終正寢」之意。順治皇帝死喺養心殿，康熙皇帝死喺暢春園，雍正皇帝死喺圓明園，咸豐皇帝死喺避暑山莊，靈柩都被停放喺乾清宮，按照儀式祭奠後，轉至景山內嘅觀德殿，最後正式出殯，葬入皇陵。\n乾清宮同坤寧宮分別係傳統意義上嘅帝、后寢宮。乾、坤分別為《周易》中嘅卦名，乾為天，坤為地。\n乾清宮前左右有日精門，月華門，寓有「乾坤日月明，四海皆生平」嘅意思。\n清朝皇帝喺乾清宮舉行兩次千叟宴。第一次喺康熙六十一年（1722年），第二次喺乾隆五十年（1785年）。第二次規模最大，有三千幾位六十歲以上嘅老人參加咗乾隆皇帝（七十五歲）舉辦嘅宴會，包括大臣、官吏、軍士、民人、工匠等等。宴會嗰陣，乾隆皇帝召集一品大臣同埋年齡九十歲以上嘅老人到御座前賜酒，並賜予每人拐杖以及其他禮品。宴會上，眾人聯句賦詩三千四百幾首，以顯示「普天同慶，共享昇平」，起到安撫民心嘅作用。\n乾清宮有眾多聯匾，以及一幅對聯，係康熙手書：\n上聯意思：皇帝係「萬邦」嘅表率，需謹慎修身，一心要持之以恆。下聯意思：要弘大五典五常，維繫倫理觀念，唔好輕率處理民眾力役嘅野，要慎重考慮其中嘅艱難。\n正大光明匾.\n乾清宮御座上方有一個匾，叫做正大光明匾。匾上「正大光明」四個字係順治皇帝手書。雍正皇帝創立秘密建儲制之後，建儲匣擺係正大光明匾後面。匣內藏咗皇帝選定並御筆親書嘅皇位繼承人個名，皇帝死咗之後，取下匣子由秘密指定嘅皇子即位。"}
{"id": "7006", "revid": "42683", "url": "https://zh-yue.wikipedia.org/wiki?curid=7006", "title": "羣表示理論", "text": "表示理論者，人地畀咗你一個代數結構，你就藉該個代數結構喺某一個向量空間嘅作用(action) 來研究該個代數結構嘅理論."}
{"id": "7007", "revid": "70546", "url": "https://zh-yue.wikipedia.org/wiki?curid=7007", "title": "尤美", "text": "石山尤美(石山弓, Yumi=弓)係至Net奇兵嘅其中一個角色。\n尤美嚟自日本，係全組人裏面唯一一個唔寄宿學校嘅人。尤美同佢嘅父母一齊住。尤美著嘅服裝全部都係黑色。佢嘅年齡令佢非常成熟，但係又令佢更加唔可靠。佢對治狼有強烈嘅感覺，對治狼有興趣。\n因為某啲原因，尤美受到山那濫用嘅衝擊，俾佢困住咗兩次，一次俾個假嘅尤美代替咗。另一次，竟然俾山那搶咗佢嘅\"數位式遺傳密碼\"，防止她佢嘅實體化直到去亞烈達由山那嘅資料庫搵返啲資料。尤美同樣係唯一嘅一個曾經跌落去數位式空間，同埋幾乎喺另外兩個場合再跌落去。"}
{"id": "7012", "revid": "259", "url": "https://zh-yue.wikipedia.org/wiki?curid=7012", "title": "基地", "text": "基地係講一個組織嘅要地，由呢度擴展出去。\n有組織用基地做名："}
{"id": "7014", "revid": "542", "url": "https://zh-yue.wikipedia.org/wiki?curid=7014", "title": "基地(科幻)", "text": ""}
{"id": "7015", "revid": "75937", "url": "https://zh-yue.wikipedia.org/wiki?curid=7015", "title": "波蘭", "text": "波蘭（，），官名波蘭共和國（），係中歐一國，西面同德國接壤，南部就同捷克同斯洛伐克為鄰，烏克蘭同白俄羅斯喺佢嘅東面，東北部同立陶宛同埋俄羅斯接壤，北面就係波羅的海。\n呢個國家重要嘅地理位置同埋地形導致連年嘅戰火紛爭，幾個世紀以嚟波蘭嘅版圖亦都一改再改，喺16到17世紀曾經同立陶宛共組波蘭立陶宛聯邦，喺18世紀更俾俄羅斯、普魯士同埋奧地利瓜分，去到1918年至再次獨立。德國同蘇聯喺二次大戰攻打波蘭，波蘭喺二次大戰後俾共產政權統治，直到1989年。\n波蘭國土面積約莫312,679平方公里，喺歐洲排第十；人口約莫3,843萬人，喺歐洲排第九。佢而家係歐盟、北約、聯合國、經濟合作暨發展組織、世貿組織等國際組織嘅成員。\n政區.\n波蘭總共有16個省：\n地理.\n波蘭地勢平坦，所以歷史上多次畀列強瓜分。波蘭大部份地區都係喺東歐平原，平均海拔173米，只係得南部地勢有起伏，包括有喀爾巴阡山脈同蘇台德山脈，最高點海拔2,499米。波蘭境內嘅河多數由南流向北入波羅的海，包括有維斯杜拉河同奧得河。"}
{"id": "7020", "revid": "542", "url": "https://zh-yue.wikipedia.org/wiki?curid=7020", "title": "孫中山", "text": ""}
{"id": "7021", "revid": "2913", "url": "https://zh-yue.wikipedia.org/wiki?curid=7021", "title": "孫文", "text": "孫文（）係中國革命家，中華民國國父、首任臨時大總統，中國國民黨總理。佢以搞革命推翻滿清政府，建立中國第一個共和政體中華民國臨時政府而聞名。孫文流亡日本嗰陣，化名中山樵，後人亦尊稱中山先生，冠氏則爲孫中山先生，因此有人誤以孫中山係佢個名。佢一生從未用過孫中山呢個名。\n孫文原本係大清廣東香山縣（而家叫中山市）人，佢去過世界各地密謀推翻大清，建立共和國。\n民國二十九年（1940年），國民政府通令全國，讚揚孫文「倡導國民革命，手創中華民國，更新政體，永奠邦基，謀世界之大同，求國際之平等」，尊稱佢為「中華民國國父」。孫文被國民黨尊稱「永遠嘅總理」；共產黨就叫佢做「革命先行者」。喺大陸亦有人叫孫文做「現代中國之父」。\n名.\n孫文用過好多個名，多數係為咗宣揚革命或者擺脫通緝而改嘅，少部分就係表達抱負。\n除咗下列實際用過嘅名，孫文曾經用過陳文、山月、杜嘉偌、公武、帝朱、高達生等化名，以及杞憂公子、中原逐鹿士、南洋小學生、南洋一學生等筆名。\n1912年民國成立之後，孫氏本人喺所有公私檔案均以「孫文」署名。喺西方，孫氏以“Sun Yat-Sen”（孫逸仙）呢個名聞於世。\n此外，孫文曾經自稱為洪秀全第二，並認為洪氏為「反清英雄第一人」。有人認為呢個係因為孫文接受西式教育，不受傳統忠君觀念嘅束縛，才敢於如此自稱；臺灣歷史教料書亦採用此說。\n至於「孫大砲」呢個名係當時政治對手揶揄孫文嘅外號，來源有多種說法：包括：為袁世凱所改，或係粵語「不切實際之人」嘅意思，暗諷孫文言辭誇大但唔實在。\n又，孫文係香港西醫書院讀書時，常當眾倡言反清，聞者多膽怯走避，惟陳少白、尢烈、楊鶴齡附和之，乃得四大寇之花名。\n生平.\n早年.\n清同治五年十月初六日（1866年11月12日），孫文喺中國廣東省香山縣（今中山市）翠亨村農民嘅屋企出世，係家中么仔。\n七歲嗰陣去私塾接受傳統教育。\n1879年，十四歲嘅孫文受大哥孫眉接濟，跟住阿媽搭輪船去夏威夷，始見「滄海之闊，輪舟之奇」。孫文喺當地英國國教會開辦嘅用英語小學「意奧蘭尼書院」（Iolani School）修讀英語、英國歷史、數學、化學、物理、聖經等科目。\n1881年孫文畢業，獲夏威夷王親頒英文文法優勝獎。之後進入當地最高學府、美國教會學校「奧阿厚學院」（Oahu College）（相當於中學程度）繼續學業。\n1883年因為有信基督教嘅意向，孫文被大哥送返屋企。\n同年冬天，孫文過咗來香港，同陸皓東一齊受公理會洗禮，並就讀於拔萃書屋，卽拔萃男書院前身。\n1884年，孫文轉入香港國家大書院，卽皇仁書院前身。\n1887年，孫文進入香港西醫書院，卽香港大學前身。\n1892年7月孫文係首屆兩名畢業生裏面，以第一名嘅成績畢業，並獲當時嘅香港總督威廉•羅便臣親自頒獎。\n之後佢去咗澳門、廣州等地行醫。\n形成革命思想.\n孫文最初無講過革命，曾經喺1894年《上李鴻章萬言書》中，提出多項改革建議，惟李鴻章斷拒。\n失望之餘，孫文11月24日去檀香山茂宜島募款組織興中會，提出「驅逐韃虜，恢復中國，創立合眾政府」嘅口號，企圖以排滿思想為其革命事業鋪路。\n1895年孫文到香港，會見舊友陸皓東、鄭士良、陳少白、楊鶴齡等人，準備籌畫生平第一個革命組織興中會，以「驅除韃虜、恢復中國、創立合眾政府」為目標。\n同年2月12日，香港興中會總會正式成立，地址係中環士丹頓街13號。\n其時，楊衢雲、謝纘泰等人已先以「開通民智、改造中國」為宗旨創立「輔仁文社」。孫文以志業相近，遂與輔仁會社接洽，衢雲等欣然同意舉全社併入興中會；於是租定總會所一處，託名「乾亨行」。\n2月20日，孫文於香港大學公開演講，其中提及佢嘅革命思想源於香港。\n革命期間.\n1895年2月21日（正月二十七日），興中會總會喺香港成立，與會者都以「驅除韃虜，恢復中華，創立合眾政府」為誓，興中會選出楊衢雲為會辦（當時稱為伯理璽天德，即 President），孫文為秘書。3月16日（二月二十日）首次幹部會議決定先攻取廣州為根據地，並採用陸皓東所設計嘅青天白日旗為起義軍旗，即分工展開各種活動，孫文主持前方發難任務，楊衢雲主持後方支援工作。孫文進入廣州，創農學會為機關，並廣徵同志，定重陽節（10月26日）為起義之日。但因為事先洩密，呢次起義失敗，以陸皓東為首嘅多數成員被捕處刑，孫文就被清廷通緝，俾香港當局驅逐出境，流亡海外。孫文於11月避往日本，並且剪咗條辮，改着西服。1896年初同妻兒抵達夏威夷，再轉往美國，希望喺旅美華僑中發展興中會及籌款。同年秋天，孫文轉往英國倫敦，喺當地被清廷特務緝捕入中國使館，成為國際事件。事件後來被稱為「倫敦蒙難記」（Kidnapped in London），孫文並被邀出書描述其遭遇，亦因為呢件事而聲名大噪。1897年，孫文經加拿大，轉往日本。先結識宮崎寅藏、平山周，二人後來成為孫文嘅長期支持者；透過宮崎同平山，孫文再結識日本軍政、幫會中人，包括犬養毅、大隈重信、山田良政等人；並一度接觸梁啟超等保皇派。1900年庚子拳亂引來八國聯軍，孫文藉機聯繫時任兩廣總督嘅李鴻章，希望能籌畫南方諸省獨立，成立類似美國嘅合眾國政府，李鴻章亦都答應同佢會見。但喺日本友人協助下就發覺呢個係清廷陷阱。而後李鴻章赴北京協調條約之事，呢次會面亦都無疾而終。同年9月，孫文同日本友人以及原興中會骨幹人物先赴香港，被禁入境後轉往台灣，得當地日本官員答應支持喺廣東起義（稱惠州三州田起義）。後因日本官員臨時變卦而失敗，孫文亦返回日本。\n1903年夏天喺日本青山開辦革命軍事學校起，改革命誓詞為「驅除韃虜，恢復中華，創立民國，平均地權」。同年9月，孫文離開日本再去檀香山，希望再次喺華僑中發展革命。1904年初，孫文喺檀香山加入洪門，成為致公堂洪棍。同年赴美國，一度被美國移民局扣留喺舊金山。後得舊金山致公堂保釋及代聘律師先至免被遣送返中國。孫文之後到東岸尋求華僑支持革命，並喺紐約首度發表對外宣言，希望博取外國人係對革命嘅支持與同埋好感，但並未取得幾大成果。年底收到中國旅歐學生資助，轉往歐洲活動，喺倫敦、巴黎、布魯塞爾等地中國留學生中活動宣傳革命，並從留學生中籌得款項，於1905年中再赴遠東，7月抵達日本橫濱。喺宮崎寅藏介紹下同黃興見面，並開始籌劃聯合各革命組織。\n1905年8月，喺日本人內田良平嘅牽線下，結合孫文嘅興中會、黃興同宋教仁等人嘅華興會、蔡元培同吳敬恆等人嘅愛國學社、張繼嘅青年會等組織，中國同盟會喺日本東京成立。孫文被推為同盟會總理，確定「驅除韃虜，恢復中華，建立民國，平均地權」嘅革命政綱，並以華興會機關刊物《二十世紀之支那》改名成為《民報》，喺發刊詞首次提出「三民主義」學說，同梁啟超、康有為等改良派激烈論戰。繼編定「同盟會革命方略」，正式宣示所進行者為國民革命，將創立者為中華民國；並舉所誓之四綱，定「軍法之治，約法之治、憲法之治」三程式去達成佢。\n1907年，日本政府受清廷壓力，以一萬五千元請孫文離開日本。孫文收錢後於3月離開日本。由於此事未經同盟會內部商議，於是引起會內分裂。孫文赴南洋後，喺胡漢民、汪精衛等支持下，喺南洋另成立同盟會總部。1907年五月命餘醜喺潮州黃岡起義，歷六日而敗，係第三次起義。1907年六月孫文命鄧子瑜起義於惠州七女湖，歷十餘日而敗，係第四次起義。七月六日徐錫麟起義於安慶，失敗殉難。同年7月，孫文經越南赴廣西主持鎮南關起義，再告失敗。孫文被法國當局拒絕入境，一直至辛亥革命成功以後至再次踏足中國國土。1908年三月二十七日黃興由安南率革命軍進攻欽州，係第七次起義。四月，黃明堂起義於雲南河口，係第八次起義。1910年二月倪映典發動新軍起義於廣州，係第九次起義。1909年至1911年期間，孫文大部份時間喺旅途之上，曾環繞地球多次，喺各國華僑、留學生中籌劃革命經費及外國政府支持，然而所得極為有限。\n另一方面，同盟會及其週邊組織快速擴張規模，並喺1910年一月成立同盟會美洲地區總會，期望能吸收更多海外華僑參與革命。此外又先後發動包括1911年4月27日（三月二十九日）黃興領導嘅黃花崗起義在內嘅多次起義，直至1911年10月10日（農曆八月十九日）嘅武昌起義喺危難中奮擊成功，武漢當日光復，各省同志，咸起響應。\n中華民國成立.\n臨時大總統.\n由於被清廷追到氣咳，自1907年起孫文長居歐美。武昌起義時，孫文喺美國丹佛。初聞革命成功，孫文重嚇咗一跳，但隨即喺海外華人與美國嘅同情者間籌集資金。12月20日孫文趕赴上海，28日啲人推佢做中華民國臨時大總統，於1912年1月1日（辛亥十一月十三日）喺南京宣誓就任，並循革命軍與袁世凱嘅秘密協議，特申「顛覆滿洲專制政府，鞏固中華民國，圖謀民生幸福……至專制政府既倒，民國卓立於世界，即當解臨時大總統之職」。月底組成臨時參議院。民國元年2月12日，清帝溥儀發佈退位詔書，孫文即於13日向參議院請辭並舉薦袁世凱以自代。茲後搏命（\"苦心孤詣\"）協助袁世凱依民主程序選任、就職、組職內閣，尤特重其向國民宣誓一事，引導袁世凱步入民主程階。\n當時孫文領導嘅臨時政府實力有限；雖然大部分嘅省份已脫離清政府嘅控制，可主要嘅軍事憑藉卻係各地嘅團練與新軍，或係混入部分華僑以及洪門與旗下哥老會嘅成員，無論喺裝備與士兵素質上，皆無法與清朝主力北洋軍抗衡。此外由於孫文並未實際投入革命戰事，故各省嘅革命勢力紛紛推出自己嘅領導，使革命勢力呈現多頭馬車嘅情形。革命軍被北洋軍接連擊敗後，孫文決定與北洋軍嘅統帥袁世凱和談，希望通過給予袁臨時大總統嘅職位，讓袁成為清朝垮臺嘅最後關鍵。最後孫文與袁達成協議：孫文嘅臨時大總統由袁世凱接任，袁則以實際行動迫使清朝皇帝退位。同年2月12日，清朝皇帝接受袁世凱嘅條件，下旨遜位，中華民國終完全取代過去嘅帝國體制。隔日2月13日孫文辭去臨時大總統，向臨時參議院推薦袁世凱接任。\n二次、三次革命.\n8月，經宋教仁從中斡旋，同盟會與統一共和黨、國民共進會、國民公黨合併，改組為國民黨。25日，孫文喺北京舉行嘅國民黨成立大會中被選為理事長，但孫文以“決不願居政界，惟願作自由國民。”，即委宋教仁為代理理事長。1913年3月，宋教仁被暗殺，袁世凱嫌疑為原兇。孫文力主南方各省起兵反袁，稱為二次革命。由於實力不足，二次革命旋即失敗。孫文被通緝，不得不再次赴日本尋求援助。1914年，孫文喺日本建立中華革命黨，並兩次發表討袁宣言。中華革命黨要求黨員向孫中山個人絕對效忠，要按手模宣誓；並且將國民按入黨時間分成等級，享有不同待遇。部份同時流亡日本嘅國民黨員對此反對，原同盟會中重要人物如黃興、李烈鈞、柏文蔚、譚人鳳等俱未有加入。1915年10月25日孫文與宋慶齡喺日本結婚。\n袁世凱稱帝失敗後，孫文重回中國。1917年，段祺瑞喺張勛復辟後「再造共和」，廢止了1913年選出嘅國會。身喺上海嘅孫文展開護法運動（亦稱三次革命），號召國會議員一起到廣州，召開國會非常會議，組織護法政府並就職爲大元帥，誓師北伐。但廣州護法政府逐漸由桂、滇系軍人控制，孫文實力有限，甚至出現「政令不出士敏土（cement）廠（大元帥府）」嘅情況。孫文曾嘗試發動兵變而未果。1918年桂、滇各系控制國會改組護法政府，以七總裁取代大元帥，孫文被架空，被迫去職。1919年10月，改中華革命黨為中國國民黨。1920年，陳炯明成功擊退盤踞廣州一帶嘅桂、滇系，請孫文重回廣州。次年，廣州非常國會取消軍政府，選孫文為大總統（習慣上稱為非常大總統)，開始第二次護法運動。孫文就職後力主軍事北伐，最終與主張暫緩軍事，聯省自治嘅陳炯明產生激烈衝突，於1922年6月爆發炮擊總統府事件，孫文離粵退居上海。\n聯俄容共.\n第二次護法後，孫文開始考慮同共產黨合作嘅可能。\n1923年1月，孫文同蘇聯政府全權代表越飛係上海會面，正式討論國共合作。孫文、越飛會面後發表《孫文•越飛聯合宣言》。\n同年年初，陳炯明部被逐出廣州，孫文得以喺3月返粵。\n12月29日，孫文接受列寧同埋共產國際協助重建大元帥府。共產國際派出鮑羅廷到廣州做孫文嘅顧問，以蘇共為模式重組中國國民黨。\n1924年1月係中國國民黨第一次全國代表大會上宣佈實行聯俄容共政策。\n係蘇聯援助下，國民黨於3月組建黃埔軍校，並封蔣介石做校長。\n11月，馮玉祥喺北京發動政變，推倒曹錕，邀孫文北上共襄國是，但佢嘅健康已急轉直下。\n革命尚未成功.\n孫文1923年1月抵京後即開始病發，最終於1925年3月12日肝癌喺北京鐵獅子胡同行轅病逝，享年58歲，孫文臨終時同意汪兆銘所代筆嘅《總理遺訓》及《致蘇聯政府書》。香港《華字日報》翌日報道孫文嘅死訊：\n「孫文吐嘔大作。不能進食。脈搏驟增至一百六十度。呼吸十八次。極危險。克禮醫生在左右看護。終夜不離。戴天仇為孫草遺囑。唯孫尚未簽字…孫文病至十日晚大變。腹脹加增。克禮為之打針放水。今日上午九點三十五分鐘逝世。當彌留時。戴天仇代草遺囑。孫科急電粵民黨要人來京。」\n同日，胡民漢飭令各地停止宴會：\n「十二日午一時胡漢民接汪精衛來電、謂孫中山於十二日上午九時四十分病終京寓，胡漢民即分飭各大小機關、由十二日起、下半旗七天、並令公安局分飭市內酒樓、即日起停止宴會、市民停止七天、喺職人員則停止一個月、各機關用藍印一月、兵士及各機關職停員纏黑紗一月。」\n1925年4月2日，孫文安厝於北京西山碧雲寺內石塔中。北伐成功後，於1929年6月1日永久遷葬於南京紫金山中山陵。\n彌留之際，孫文提到國事嘅遺言係：「和平……奮鬥……救中國！」\n遺書.\n1925年3月11日，孫文喺彌留之際，簽咗三份遺囑。今日中國人成日提到嘅「革命尚未成功，同志仍須努力」出自孫文留畀國人嘅政治遺囑。佢當日托咐何香凝要「善視孫夫人（宋慶齡）」，「弗以其夫人無產而輕視」，何香凝回答：「先生，我親近先生二十多年，同受甘苦，萬一先生不測，我們當儘力保護夫人及先生遺族。我雖然知識能力都很薄弱，但係總算能夠親受總理三民主義嘅教誨，我有一分力量，必定儘力宣傳。」孫文過去一再推遲，但此時係宋慶齡輔助下，簽咗以下三份遺囑。\n家事遺書.\n　　「余國盡瘁國事，不治家產。其所遺之書籍、衣物、住宅等，一切均付吾妻宋慶齡，以為紀念。余之兒女，已長成，能自立、望各自愛，以繼余志。此囑！」\n政治遺書.\n　　「余致力國民革命，凡四十年，其目的在求中國之自由平等。積四十年之經驗，深知欲達到此目的，必須喚起民眾，及聯合世界上以平等待我之民族，共同奮鬥。\n現在革命尚未成功。凡我同志，務須依照余所著《建國方略》、《建國大綱》、《三民主義》及《第一次全國代表大會宣言》，繼續努力，以求貫徹。最近主張召開國民會議及廢除不平等條約，尤須於最短期間，促其實現。是所至囑！」\n致蘇聯遺書.\n　　「蘇維埃社會主義共和國大聯合中央執行委員會親愛的同志：\n　　我在此身患不治之症。我的心念，此時轉向於你們，轉向於我黨及我國的將來。你們是自由的共和國大聯合之首領，此自由的共和國大聯合，是不朽的列寧遺產與被壓迫民族的世界之真遺產。帝國主義下的難民，將藉此以保衛其自由，從以古代奴役戰爭偏私為基礎之國際制度中謀解放。我遺下的是國民黨，我希望國民黨在完成其由帝國主義制度解放中國及其他被侵略國之歷史的工作中，與你們合力共作。命運使我必須放下我未竟之業，移交於彼謹守國民黨主義與教訓而組織我真正同志之人。故我已囑咐國民黨進行民族革命運動之工作，中國可免帝國主義加諸中國的半殖民地狀況之羈縛。為達到此項目的起見，我已命國民黨長此繼續與你們提攜。我深信你們政府亦必繼續前此予我國之援助。親愛的同志！當此與你們訣別之際，我願表示我熱烈的希望，希望不久即將破曉，斯時蘇聯以良友及盟國而歡迎強盛獨立之中國，兩國在爭為世界被壓迫民族自由之大戰中，攜手併進以取得勝利。謹以兄弟之誼祝你們平安！」\n思想.\n孫文大部思想綜合整理自歐美各家，但係也有嘅「兄弟（我）所獨創」（孫文語）。\n家系.\n參閱\"孫文祖籍問題\"\n孫文家族嘅祖居地有“紫金說”和“東莞說”兩種。\n不管“紫”“東”哪種學說正確，孫文嘅祖先從粵東東江流域遷居到珠江口西岸嘅香山翠亨村，則係公認嘅。\n屋企.\n孫文嘅阿爺孫敬賢（1789年－1850年），阿嫲黃氏（1792年－1869年），阿爸孫達成，阿媽楊氏，都係翠亨村嘅普通農民。孫文兄弟姐妹6人，大哥孫眉，姊孫妙茜，妹孫秋綺，另有一兄一姐早殤。孫文1884年同本縣僑眷盧慕貞結婚，族譜上陳粹芬係佢妾侍。1915年同盧氏離婚。同年同宋慶齡結婚。\n孫文三個仔女：仔孫科，大女孫娫，二女孫婉（又叫孫琬）都係同盧氏生嘅；孫文同宋慶齡無仔女。\n孫文响日本，同一個日本女仔大月薰結婚，生咗個女宮川富美子。\n評價.\n正面.\n孫文係最早提倡以革命推翻滿清統治，建立民國政府嘅革命家之一。由於孫文早年即接受西方教育，認識西方世界較深，通曉外語，有醫生學歷，喺中國內外都享有知名度；係故被多數外國人視為革命領袖。而喺國內，多數革命者也認為他嘅聲望與能力足以成為革命組織嘅代表人物，也因此孫中山喺武昌起義後順利被選為臨時大總統。\n孫文去世後，蔣中正（蔣介石）領導他創建嘅國民革命軍進行北伐，喺名義上完成中國嘅統一。由於當時參與革命嘅主要領導人物，特別係蔣中正、汪兆銘（汪精衛）兩人，均為孫培育出來嘅領導人物，故當時嘅國民政府當以孫為最高嘅精神領袖，並推舉三民主義為治國嘅最高指導。1937年中國抗日戰爭爆發後，孫文成為蔣中正之外，凝聚全國向心力嘅象徵人物之一。國民政府與旗下將領也往往以「保障孫總理嘅革命成果」為號召，鼓動人民建設和將士作戰。因此到戰爭中後期，孫文很自然被推舉為中華民國嘅國父。\n對於孫文嘅歷史貢獻分析，主要係認為孫文確係近代倡導共和革命，成功組織成分複雜嘅各種反滿勢力，並注入西方現代政治理論與憲政思想成分嘅領導人。而孫文雖亦重視掌握領袖權力，但較具理想色彩，較能為制度建設之需要而放棄政治資源。孫中山雖倡導武力推翻君主專制，武力弭平軍閥割據，但使用之手段較為溫和，善後措施較為寬容，不採徹底剷除之作法，與蔣介石或毛澤東等強調組織紀律而嚴厲懲處反對者不同。\n孫文亦為中國政治經濟現代化之重要階段性人物。孫文較全面地整合了近代西方資產階級民主思想嘅重要成分，包括憲政民主，人民主權(選舉、罷免、創制、複決)，權力分立制衡，與社會主義等等。另加上其個人認為有必要保留嘅中國傳統制度機構--司法權與考試權，形成五權憲法學說。對西方重要思想喺中國嘅普及，具有推動者嘅作用，促成西化民主派和共產主義派對中國未來建設嘅深入探索。而孫文喺其中採取某種折衷立場，卻堅持共和民主之憲政體制，至今仍有其價值。\n負面.\n清末嘅革命團體普遍只有鬆散嘅組織，多數革命起義實由黃興籌畫同埋統帥，而非直接由孫文領導。時人多將孫黃兩人並列。革命黨內，認同黃為實際領導革命嘅黨人都唔少。\n但係1928年國民政府北伐後，黃興嘅人馬被逐漸排除於中國國民黨。黃嘅貢獻亦長期遭到忽視，直到1990年代先重新受到兩岸三地重視。\n孫文政治生涯中，因固執以至同同志反目。例如同盟會時代之章太炎、中華革命黨時之黃興，皆曾為孫之股肱，而後來反目不相往來。此外，孫對革命嘅奉獻也許很大，但未必如官方所說般遠遠超過其他革命人士嘅貢獻。但不可否認孫文喺倡導革命思想，組織、領導革命團體都係處於領導者嘅地位。孫文為推翻帝制所付出嘅犧牲與貢獻也為多數人所認同。\n一些人認為，孫文喺民國建立以後，有多次作為未能貫徹民主、自由、法治等精神，例如：二次革命時力主使用武力使中國出現分裂。當時宋案未有證據證明係袁世凱指使，袁黃也力主有司法途徑解決。惟孫文一口咬定袁為元兇，指非用武力不可，從此開展了民國多次內戰嘅先河；護法戰爭時召開非常國會嘅合法性；組織中華革命黨採行秘密會黨形式，皆存喺曲解、損害民主及法治嘅表現。「凡於革命軍未起義之前進黨者，名為首義黨員；凡於革命軍起義之後、革命政府成立以前進黨者，名為協助黨員；凡於革命政府成立之後進黨者，名為普通黨員。」「革命成功之日，首義黨員悉隸為元勳公民，得一切參政、執政之優先權利；協助黨員得隸為有功公民，能得選舉及被選舉權利；普通黨員得隸為先進公民，享有選舉權利。」「凡非黨員喺革命時期之內不得有公民資格。」諸如此類嘅規定，充斥著整個黨章。而後孫中山因為不滿西方列強不支持其廣州政權，黨內實行集權之外，轉向師法列寧俄國，推動聯俄容共，國民黨組織機構採行列寧式體制，遭到黨內反共右派與黨外西化民主派頗多批評。孫中山逝世時有三份遺囑，其中一份遺囑乃係致函蘇聯。中國國民黨也曾於第一次代表大會後，甚至考慮國民黨加入共產國際，只係未為莫斯科同意。\n另有一些研究認為孫文對日本嘅態度有權宜投機嘅嫌疑。孫文為換取日本支援革命，曾主張把中國東北，也就係滿族嘅發源地-滿洲，讓給日本。此種看法與內地十八省「驅除韃虜」後放棄滿蒙西藏嘅情緒相契。(革命黨喺長江中游等地使用之旗幟即為十八星旗)然而此類主張雖然喺辛亥革命前後嘅革命組織中相當普通。孫文為討袁，企圖爭取日本反袁。曾喺致日本有司小池張造私函中提出與二十一條相匹敵之不利條件。孫文革命時期曾頗受日本友人資助，流亡時也曾避居日本。建立共和後企圖推動中日合作，曾首先提出大亞洲主義，成為日本大東亞戰爭嘅思想根源之一。惟此一戰略後來不受日本日趨激進嘅擴張派勢力歡迎，孫文轉向俄國。\n但許多學者同意，當其時之中國落後，幾不具備對外進行平等互利外交嘅談判資本，許多權宜之計實為不得已嘅作為。歷史上例如李鴻章嘅中俄密約，重慶與延安對德蘇互不侵犯、雅爾塔協定、蘇日中立友好條約、外蒙古爭議性嘅公投獨立等等嘅沈默，國民政府為求美國支援嘅讓步，人民共和國政府為保證蘇聯支援嘅讓步，皆為類似案例。\n臺灣.\n1949年蔣中正領導嘅國民政府兵敗遷臺，國民黨推崇孫文同 蔣中正到幾如聖人咁濟。孫中山被奉若神明，而蔣介石則以現世為一孫文繼承人自居。舉凡文章、廣播、電視、電影、歌曲，任何文藝創作只要冠上“國父”或“三民主義”等字，無分良否皆一昧獲得讚揚，但罕有學術性價值。國民政府又命全國中高等教育學生接受三民主義課程嘅洗禮，內容就雜亂不堪，包括蔣介石訓詞等幾種成分。而孫中山關於民生主義同共產主義唔同嘅討論，聯俄容共之史蹟，民權初步之落實，結束訓政還政於民之承諾皆絕口不提，改為宣傳蔣介石著作《蘇俄喺中國》所述蘇俄之暴行。各種中國國民黨支持嘅三民主義研究團體與學校社團遍及全台，其實就係國民黨嘅外圍組織。大學入學考試甚至將三民主義同國文、數學、英文等並列主科。國民黨政府更喺各學校、車站等公共場所豎立孫、蔣銅像。直到1987年戒嚴令解除為止，台灣無一日唔喺“國父”嘅之陰影下生活。“國父”成為絕對正確嘅代表，亦成為國民黨壓制反對聲浪同反省批評嘅藉口。\n解嚴後，一般民眾及學者開始批判國民黨塑造出來嘅國父絕對神聖及絕對威權，各種民間與社會組織也以實際行動推動廢除教育體制裡有關“三民主義”嘅部分。如臺獨運動人士一向反對神化孫文，但如李筱峰等仍肯定孫文革命及學者精神，進而批判國民黨實施嘅高壓恐怖統治，已與孫氏理念完全違悖。今日臺灣民眾多對蔣中正評價較差，但對孫文仍多持肯定態度，今日國民黨亦多以蔣介石個仔蔣經國同孫文作為號召，較少以蔣介石為標榜。\n孫文一生曾訪臺四次，但對今日臺灣嚟講，同文山最密切之處，仍係隨處可見嘅新臺幣100圓紙鈔：上有孫文畫像及手書「博愛」二字。\n中國大陸.\n喺中國大陸，由於孫文晚年對中國共產黨採取聯合嘅政策；過世後遺孀宋慶齡更透過實際行動表達支持共產黨嘅立場，故為少數1949年後仍享有崇高名望嘅國民黨籍革命人士。最明顯嘅例子，係喺中華人民共和國成立後，原先常見嘅街道名稱中正路大多被改名，而中山路及中山公園等卻多保留至今。現今中國官方對孫文嘅評價係一個“中國近代民主革命嘅偉大先行者”。\n2000年代初期，湖南電視台拍攝咗一出重要嘅清末民初共和革命歷史劇--走向共和，當中對孫文嘅形象有較生活化嘅鋪陳，並適度突出咗共和革命與民主制度嘅價值。"}
{"id": "7022", "revid": "542", "url": "https://zh-yue.wikipedia.org/wiki?curid=7022", "title": "孫中山先生", "text": ""}
{"id": "7027", "revid": "542", "url": "https://zh-yue.wikipedia.org/wiki?curid=7027", "title": "國民黨", "text": ""}
{"id": "7028", "revid": "123770", "url": "https://zh-yue.wikipedia.org/wiki?curid=7028", "title": "廣府話", "text": "廣府話（），又叫廣東話、廣州話、省城話、白話。佢個名就講明佢係嚟自廣東省城廣州。因為佢係廣東省城（廣府），政治經濟都有特殊地位，所以啲粵語專家都會認為佢係粵語嘅標準音。廣府話流行廣州、佛山、中山、香港、澳門，呢啲珠三角地區，廣西、海外都有好多人係講廣府話。因為佢響廣東有特殊地位，唔少人直情叫佢做粵語、廣東話。之不過，「廣東話」呢個叫法同學術上嘅「粵語」定義唔同，廣東重有人講潮州話、客家話。廣東話呢個詞學術上未有定義。粵語方言有好多片，好似臺山話、南寧白話咁，有啲可以同廣州話互通，有啲就好難互通。\n不過唔係成個廣州地方講嘅話都係廣府話，以前淨係省城部份係講標準嘅廣府話，出咗城就有差異。後尾英國人響香港起城，香港同廣州有好多商貿來往，廣府話就慢慢代替咗當地粵語分支。而自鴉片戰爭之後，有好多珠江三角洲嘅人來回廣州、香港做嘢。因為咁，廣府話以佢嘅影響力，佢個範圍就擴大好多。另外，廣府地區（粵語粵海片）、韶關、清遠、粵語非廣府地區（粵西）有啲後生仔都識講廣州話，有啲甚至攞廣府話嚟代替自己原有嘅方言作為母語。香港電視，流行曲呢類廣府話流行文化亦加速廣府話擴散。而家講的廣州話同香港粵語其實係同一種語言，只不過表達上因地方唔同，所以會有啲分別，但完全可以理解。\n個名嘅辨識.\n廣東話、白話.\n正如上述，雖然口頭上講下重可以知道指乜嘢，不過嚴格來講，廣東話係「廣東人講嘅話」，照而家嘅建置地區可以劃分三大（語言）族群──廣府族群、客家族群、潮州族群，其他兩個族群有唔同廣府話嘅通行語言。而一路以來廣府話喺廣東省內係溝通唔同嘅地方，對外省人來講會將呢種通言嗌做廣東話，實際三大族群之間有各自嘅族內認同。而港澳、海外唐人會因為祖籍認同，亦將呢種話嗌做「廣東話」。\n白話係兩廣民間對於呢隻通言嘅稱呼，不過「白話」呢個概念有時會撈亂，因為「白話」可以係「白話文」，亦可以「白族嘅話」。\n廣州話、省城話.\n「廣州」「省城」噉樣嘅稱呼會將個範圍由「廣東」縮到標準音源地「廣州、省城」。\n省城話.\n舊時嘅廣州城，雖然係省級官府衙門駐地，不過城池本身又由南海縣府、番禺縣府同城分治。舊時人等講起廣州，會諗到嘅有「省」、「省城」，或者「廣州府」，亦卽「廣府」。由於呢度會嗌做「省城」，四鄉內外自然將喺呢度通行嘅話嗌做「省城話」。「廣州市」嘅概念，就係喺1921年成立廣州市政廳、開創近代市政制度先開始有嘅。\n廣州城區外嘅「廣州話」.\n對於廣州城區外嘅人來講，「廣州話」等於「廣州音」（相對唔同口音而言）「廣州人講嘅話」（相對地域而言）。\n雖然珠三角好多地方、包括肇慶等地方嘅口音基本相通，但各地口音好明顯，一聽聽出來，呢啲口音之別就成為唔同人唔同鄉下嘅標誌。因為鄉下認同，啲人會區分開「廣州話（音）」同「鄉下話」，唔會話自己鄉下講廣州話，如果個人識講，就話識廣州話同自己嘅鄉下話。即使係香港人，亦都唔會認為自己講廣州話，因為廣州城之外嘅人會將呢個概念歸結爲「廣州人講嘅話」。\n無論香港、廣州內部，或者兩地外嘅粵語區，會認為香港都係講廣州話（香港公共場合多係稱之「廣東話」），呢個係將呢個概念歸爲口音。比如無論係睇廣州嘅電視臺，定香港嘅電視臺，一聽到呢個口音，就會認為「呢個係廣州話嘅節目、呢個人講嘅係廣州話」，呢個時候就唔係地域概念，而係口音概念。\n廣州城區內嘅「廣州話」.\n經歷多年建置變遷，而家廣州市區籍（西關、越秀、東山、海珠西北含舊工業區）嘅一啲街坊都重會認同「廣州話」係「同到廣州音相通嘅粵語」，呢個係歷史上廣州作為省城嘅中心地位留存喺廣州啲老街坊心中嘅認知。\n需知舊時嘅縣級官府管轄權限係會大過城池官府，而南番順（南海縣、番禺縣、順德縣）係而家嘅廣州社會文化定型嘅主體基底，呢啲地頭係粵地主要核心嘅勢力，亦將省城（廣州）影響力輻射到成個粵地，四鄉相互嘅聯繫受到咗核心嘅驅動，對各自鄉下說話就有一定嘅影響。於是乎喺舊時呢個概念入面，係唔係廣州話就睇佢「通唔通」，唔通嘅，比如四邑話，乃至口音差別比較大嘅，都唔會當渠係「廣州話」嘅一部分。\n由於社會文化等發展變遷令到普羅大眾嘅認知產生咗唔少變化，到而家廣府籍非省城嘅人士會認為自己講嗰啲粵語就只係自己鄉下嘅話、同廣州話冇拉更，多數嘅廣州人亦唔會諗到其他廣府人士嘅語言係同「廣州話」存在好多淵源。\n所以廣州市民來睇，除咗廣州話，重包括嗰啲可以相通嘅鄉音。所以雖然有啲香港人會認為自己係講唔同廣州話嘅「廣東話」或「香港話」，不過以廣州市民同其他粵語區嘅人睇，都會認為香港人講緊嘅就係廣州話，祗不過廣州人會諗「傾到偈喎」，其他地方人會諗「同廣州一樣音」。\n標準語音.\n廣州音.\n廣州話係語言學（）同粵地社會（）認可嘅代表/標準音。用喺標準音係指被認為係標準粵語嘅粵語口音。所有嘅粵語標準音都以粵語廣府音為標準。\n香港粵語.\n粵語流通香港。香港人來自五湖四海，口音唔定；而家啲後生仔女鼻音會輕啲，有人講嘢時會夾個英文字，平時會講成by the way 冇問題（順便講埋冇問題），有時本來係ng音會變咗其他音，「香港恆生銀行」會變咗「hoen1趕痕身an4韓」（例如地鐵嘅通告）。\n普通話化.\n隨住當局喺廣東省嘅學校大力推行普通話、引入大量外省籍教師，強制用普通話做授課語言同校內交流用語，學生好難再喺學校度用粵語來傾計，亦好難學到傳統嘅粵語字句，尤其喺社會整體氛圍轉變、大量外省籍人士喺廣東主要發達城鎮搵食同非本地化融入，改變咗成個本地語言生態環境，當中一個影響係令本地（尤其低齡）學生多用普通話傾計，而即使講粵語，同上幾代所用嘅粵語字句文法等有唔少分歧，即使發音大部分仲係廣府音，詞彙重淨係照普通話發音嘅書面語（普通話詞彙）去表述。咁就導致啲後生同上幾代人有時會雞同鴨講。\n聲韻調.\n下低列出嘅發音以廣州老派城嘅口音為準。\n聲母.\n廣州話有15個聲母（唔包零聲母） ：\n韻母.\n廣州話有94個韻母（包括自成音節的[m̩ ŋ̍]）：\n聲調.\n廣州話有9個聲調（唔包變音）：\n詞彙.\n廣州話入面除咗粵語中所包含嘅詞語之外，重吸收咗唔少潮州話同埋客家話嘅詞語，例如「口渴」讀成「口涸」、「喉乾」或「口乾」。另外廣州亦都係鬼佬嘅集中地，有唔少外語，如士多、士多啤梨、摩登等等，同香港相同。廣州本地亦都有一啲原創嘅詞語，例如黃犬（蚯蚓）、塘尾（蜻蜓）。廣州話經常係形容某事情誇張嗰陣，好鍾意用個「好」字，即係：「好大」、「好開心」、「好鍾意」等。\n古文詞.\n粵語同其他一啲地方語言一樣，保留咗唔少古文（文言文）單字或者詞彙，而家嘅普通話就冇保留到，例如：\n粵語保留咗唔少可能同古漢語有關嘅詞彙，例如：\n英文等外來詞彙.\n廣州由於係歷史悠久嘅外貿港口，有唔少受到英文或其他外文影響嘅詞彙，例如：\n但呢啲詞語係大陸就好少見到，所以佢哋成為珠三角地區特有嘅詞彙，但「的士」呢個字，差唔多蔓延成個中國，由之前佢地會講「截出租車」到而家輕講「打的」。"}
{"id": "7029", "revid": "1375166", "url": "https://zh-yue.wikipedia.org/wiki?curid=7029", "title": "米 (長度)", "text": "米（廣東地區讀；香港讀；；；符號：）；有時都寫成公尺或公呎。佢係國際單位制嘅基本單位之一，係個長度單位。1793年，法國科學院欽定1米嘅長度等於由地球赤道穿過巴黎，再到北極點嘅子午線距離嘅千萬分之一，呢個係1米最初嘅定義。而家嘅定義喺1983年由國際度量衡大會制訂，1米等於光響真空裏面，用二億九千九百七十九萬二千四百五十八分之一秒（formula_1 秒）行過嘅長度。"}
{"id": "7030", "revid": "1814607", "url": "https://zh-yue.wikipedia.org/wiki?curid=7030", "title": "山脈一覽", "text": "山脈一覽，跟佢喺邊個大洲嘅順序排列，有而家搵到同埋改咗名嘅山脈。"}
{"id": "7033", "revid": "259", "url": "https://zh-yue.wikipedia.org/wiki?curid=7033", "title": "Runescape", "text": ""}
{"id": "7034", "revid": "200717", "url": "https://zh-yue.wikipedia.org/wiki?curid=7034", "title": "瑞士", "text": "瑞士（，德文：die Schweiz；法文：la suisse；意大利文：Svizzera；羅馬傳語：Svizra），全名為瑞士邦聯（；；意大利文：Confederazione Svizzera；羅馬傳語：Confederaziun svizra），係一個位於中歐嘅邦聯制國家，同德國、法國、意大利、奧地利以及列支敦士登接壤。瑞士亦係世界著名嘅中立國，歷史上一直保持政治同軍事上嘅中立，但係佢亦都參與國際事務，好多國際性組織嘅總部都設喺瑞士。\n瑞士嘅ISO 3166雙羅馬字母國家代號係CH，呢個代號係嚟自法文 confédération helvétique同拉丁文 Confoederatio Helvetica。\n史.\n早喺1291年已經出現咗瑞士聯盟，1499年正式自神聖羅馬帝國獨立。瑞士而家嘅聯邦政府體制，係喺1848年施行嘅《瑞士聯邦憲法》確立。\n地理.\n瑞士國土主要喺阿爾卑斯山脈入面，有好多高山同湖泊，當中最出名嘅山峰係少女峰。\n經濟.\n瑞士雖然國土唔大，但佢經濟市場好成熟，尤其係製造業，全世界一半嘅錶都係由瑞士出產。瑞士法郎亦係世界其中一隻主要貨幣。瑞士銀行嘅保密制度，亦吸引世界唔少有錢人嚟存錢。\n2022年3月，瑞士因俄烏衝突，充公俄羅斯國家儲備。\n人口.\n瑞士人口大約820萬，而外來嘅人多數都係嚟自歐盟成員國，主要係意大利、德國同法國。\n語言.\n瑞士有四隻官方語言，大約六成半人口用德文，兩成人口用法文，一成人口用意大利文，重有一隻唔夠一個百分點人用嘅羅馬傳語。\n大城.\n瑞士有十個城人口過五萬，用人口排："}
{"id": "7035", "revid": "1303920", "url": "https://zh-yue.wikipedia.org/wiki?curid=7035", "title": "瑞士法郎", "text": "瑞士法郎（Swiss franc）係瑞士同列支敦士登嘅法定貨幣，由瑞士嘅中央銀行發行。\n瑞士法郎係一種硬通貨。瑞士嘅大部分鄰國都用歐羅。瑞士境內亦有商鋪、機構通行歐元。\n截至2005年1月1號，1瑞士法郎等於0.858101美金或者0.646289歐元。\n瑞士法郎紙幣用色明快，設計同印工皆精。10法郎紙上係瑞士出世嘅建築師勒·柯布西耶嘅頭像，雖然佢嘅重要建築活動多數都發生喺瑞士以外。100法郎紙上就係雕塑家吉柯梅蒂同佢嘅作品。"}
{"id": "7036", "revid": "147341", "url": "https://zh-yue.wikipedia.org/wiki?curid=7036", "title": "31", "text": "31係30同32之間嘅自然數。"}
{"id": "7037", "revid": "147341", "url": "https://zh-yue.wikipedia.org/wiki?curid=7037", "title": "32", "text": "32係31同33之間嘅自然數。"}
{"id": "7038", "revid": "147341", "url": "https://zh-yue.wikipedia.org/wiki?curid=7038", "title": "33", "text": "33係32同34之間嘅自然數。"}
{"id": "7039", "revid": "227654", "url": "https://zh-yue.wikipedia.org/wiki?curid=7039", "title": "34", "text": "34係33同35之間嘅自然數。"}
{"id": "7040", "revid": "227654", "url": "https://zh-yue.wikipedia.org/wiki?curid=7040", "title": "35", "text": "35係34同36之間嘅自然數。"}
{"id": "7041", "revid": "259", "url": "https://zh-yue.wikipedia.org/wiki?curid=7041", "title": "36", "text": "36係35同37之間嘅自然數。"}
{"id": "7042", "revid": "126440", "url": "https://zh-yue.wikipedia.org/wiki?curid=7042", "title": "37", "text": "37係36同38之間嘅自然數。"}
{"id": "7043", "revid": "227654", "url": "https://zh-yue.wikipedia.org/wiki?curid=7043", "title": "38", "text": "38係37同39之間嘅自然數。"}
{"id": "7044", "revid": "227654", "url": "https://zh-yue.wikipedia.org/wiki?curid=7044", "title": "39", "text": "39係38同40之間嘅自然數。"}
{"id": "7045", "revid": "227654", "url": "https://zh-yue.wikipedia.org/wiki?curid=7045", "title": "40", "text": "40係39同41之間嘅自然數。\n粵語讀寫.\n通常寫成四十，若果要避免以後俾人簒改或者睇唔清，會寫成肆拾，兩者皆通常讀作「粵拼：sei³ sap⁶」。若果後面有字黐住，可以讀「\"粵拼：sei³ aa⁶（連讀）\"」，並用單字卌表示。"}
{"id": "7046", "revid": "143999", "url": "https://zh-yue.wikipedia.org/wiki?curid=7046", "title": "月亮", "text": "月亮，又叫月或者月光，古代叫太陰，天文學上叫佢做月球，用來代表佢，係地球唯一嘅天然衞星，太陽系第5大衞星。佢嘅標誌係新月。月亮係地球望上天第二光嘅嘢，夜晚重係最光嘅嘢。而叫月球，就係天文學家發現，月亮其實係一個球體，作以就叫月球喇。而科學文章多數叫佢做月球。有科學家認為月球一開始並唔係地球嘅衛星，係俾地球嘅引力吸咗，成為衛星。\n月球同地球嘅平均距離係384,405千米（238,857英里）。月球嘅直徑係3,476千米（2,160英里）。由月球反射嘅太陽光，用1.3秒就射到落地球。\n1969年杭思朗同艾德靈成為最先登陸月球嘅人。1969年9月美國「阿波羅11號」太空梭返去地球，美國「阿波羅」登月計畫至阿波羅17號完。\n正面同背面.\n月球係一個天然衞星，月球嘅正面永遠對住地球。另一方面，除咗響月面邊沿附近嘅區域因天秤動而間中可見之外，月球嘅背面絕大部分唔可能由地球睇得見。響冇太空探測器嘅年代，月球嘅背面一直係個未知嘅世界。\n月球背面嘅一大特色係佢幾乎冇月海呢種較暗嘅月面特徵。而當探測器運行到月球背面嗰陣，佢就唔可以同地球直接通訊。\n月蝕.\n月蝕係一種特殊嘅天文現象，指當月球運行到地球嘅陰影部份嗰陣，即係太陽、地球、月球啱啱好（或幾乎）響同一條直線上，響月球同地球之間嘅地區會因為太陽光被地球擋咗，睇到月球少咗一嚿。\n水嘅存在.\n自古以來，彗星同隕星不斷咁撞擊月球。呢哋物體中嘅大部分都有水。來自太陽光嘅能量將呢哋大部分嘅水分分解成組成佢嘅元素，氫同氧。兩者通常都會即刻飛離月球。但係，有科學家提出假說，認為重有相當含量嘅水喺月球之上，例如響表面或深藏響月殼入面。美國克萊門汀任務顯示，一啲細小嘅水冰冰塊（含水彗星撞擊後嘅碎片）可能收埋響永久冇太陽照區域嘅月殼入面未融。雖然呢哋冰塊好細，但總水量可能相當可觀（約有1立方公里）。\n而有啲水分子，亦可能響月面彈跳其間跌入隕石坑而收埋響入便。由於月球自轉軸相對於黃道面法線有1.5度嘅輕微傾斜，部分極區嘅隕石坑底部從來冇受太陽光照射，響永久嘅影子入便。克萊門汀任務曾經測量月球南極呢哋隕石坑並繪製成地圖。科學家期望可以響呢類隕石坑中揾到水冰，並開採同利用太陽能電力或者核能來電解成氫同氧。月球上可用嘅水量大大影響咗人類響月球上住嘅成本，因為由地球運送水（或氫同氧）貴到不切實際。\n由阿波羅號上嘅太空人響月球赤道附近收集嘅岩石冇任何水分。月球勘探者號或其他近期研究（例如：史密森學會）都冇揾到液態水、冰或者水蒸氣嘅直接証據。然而，月球勘探者號嘅結果指出響永久無日照區有氫，並可能以水冰嘅形式存在。\n2009年11月13號美國太空總署宣布響月球發現水，兩粒衞星月球坑觀測同感測衞星響10月初撞月球南極所彈出嘅塵，科學家分析有關數據，確認月球有水 。"}
{"id": "7047", "revid": "8", "url": "https://zh-yue.wikipedia.org/wiki?curid=7047", "title": "月球", "text": ""}
{"id": "7053", "revid": "75937", "url": "https://zh-yue.wikipedia.org/wiki?curid=7053", "title": "愛沙尼亞", "text": "愛沙尼亞共和國係東北歐波羅的海三國之一。西面向波羅的海，北面向芬蘭灣，南面同東面分別同拉脫維亞同俄羅斯接壤。18世紀大北方戰爭之後俾俄羅斯吞併，俄國十月革命之後獨立，但係二次大戰期間俾史太林蘇聯再次吞併。1991年，喺立陶宛宣佈獨立之後，愛沙尼亞亦跟隨獨立。\n地理.\n愛沙尼亞位於東經21.5同28.1度、北緯57.3同59.5度之間，海拔平均得50米，森林佔咗國土嘅47%。愛沙尼亞境內有1400個湖，最大嘅係楚德湖，海岸線有3794公里；大約有1500個島，最大嘅兩個自立成省。\n政治.\n愛沙尼亞國家元首係總統，每五年由議會選出，內閣成員由議會批准，總統任命。\n愛沙尼亞議會係愛沙尼亞最高嘅立法機構，由101個議席組成。議員由選民直接選出，任期有4年。\n愛沙尼亞最高法院係愛沙尼亞最高司法機構，由17個法官組成，法官主席係由總統提名，議會指派。\n數碼化服務.\n愛沙尼亞宜家係全球電子政府服務最先進嘅國家，號稱要搞個「世界首個冇實體土地重運作到嘅國家」，正計劃喺海外建造8個「數據使館」，可以保障政府喺受到網絡攻擊嗰陣可以繼續運作，首個「數據使館」設喺盧森堡，預計2018年投入使用。千禧年以來愛沙尼亞政府一直推行公營服務電子化，以節省政府開支及行政成本，重開啟咗電子居住證（e-Residency）計畫，任何人只需出100歐羅，就可以喺網上註冊成為愛沙尼亞嘅「電子公民」，係第一個提供跨國數碼身份認證嘅國家，主要方便持證人喺線上就可以喺愛沙尼亞搞經濟活動。根據官方統計，到2016年已經有接近1000名「E-居民」，共成立咗大約700間新公司。愛沙尼亞希望「E-居民」人口到2025年可以達到1000萬。\n經濟.\n愛沙尼亞係高收入國家，經濟高速增長，貨幣係愛沙尼亞克朗。愛沙尼亞響2011年正式加入歐元區，成為歐元區第17個國家。\n人口.\n愛沙尼亞統計局響2012年5月公布咗獨立以嚟第二次人口普查統計數據：全國總人口有129.4萬人；男性60萬人，佔46.4%，女性69.4萬人，佔53.6%。其中愛沙尼亞族佔68.7%，俄羅斯人佔24.8%，其他民族佔4.9%，國籍未知人口佔咗1.5%。\n文化.\n語言.\n愛沙尼亞嘅官方語言係愛沙尼亞語，俄語同德語都好常用，而響比較大嘅城鎮，英語相當普及。多數響愛沙尼亞嘅俄羅斯人都識講愛沙尼亞語。\n宗教.\n愛沙尼亞近年偏向世俗化，2011年得三成幾人口信教，其中最多人信嘅係東正教，信眾主要係俄羅斯裔人，第二多人信嘅係基督新教信義宗（即係路德會）。。"}
{"id": "7054", "revid": "75937", "url": "https://zh-yue.wikipedia.org/wiki?curid=7054", "title": "拉脫維亞", "text": "拉脫維亞係歐洲一國，係波羅的海三國嘅其中一個，首都里加。拉脫維亞係北大西洋公約組織同歐洲聯盟嘅成員國。\n人口.\n人口變動：\n軍事.\n截至2022年，拉脫維亞軍隊加埋國民警衛隊得7500人。2022年7月，拉脫維亞國防部宣佈將會喺2023年恢復徵兵制。"}
{"id": "7056", "revid": "75937", "url": "https://zh-yue.wikipedia.org/wiki?curid=7056", "title": "立陶宛", "text": "立陶宛（立陶宛文：Lietuva）係東北歐波羅的海三國之一，北面係拉脫維亞，東南面係白俄羅斯，南面係波蘭，西南面同俄羅斯嘅加里寧格勒接壤，首都係維爾紐斯。原本係蘇聯加盟共和國，喺1991年獨立。佢係歐盟、北約、神根公約等等國際組織嘅成員。"}
{"id": "7057", "revid": "227654", "url": "https://zh-yue.wikipedia.org/wiki?curid=7057", "title": "41", "text": "41係40同42之間嘅自然數。"}
{"id": "7058", "revid": "1643632", "url": "https://zh-yue.wikipedia.org/wiki?curid=7058", "title": "42", "text": "42（）係41同43之間嘅自然數。\n羅馬數字：XLII\n數學上.\n佢唔係質數而係合成數，而佢嘅質因數分解就係2×3×7。\n佢喺十進制入面，係自我數同哈沙德數。\n其他數學領域上嘅特性:\n化學上.\n係鉬嘅原子序數。\n文化上.\n喺道格拉斯·亞當斯有名嘅小說《銀河便車指南》入面，42係「對於生命、宇宙同所有嘢嘅終極問題嘅答案」。所以，42經常畀人攞來向呢個作品致敬，例如："}
{"id": "7059", "revid": "227654", "url": "https://zh-yue.wikipedia.org/wiki?curid=7059", "title": "43", "text": "43係42同44之間嘅自然數，而且係質數。"}
{"id": "7060", "revid": "158703", "url": "https://zh-yue.wikipedia.org/wiki?curid=7060", "title": "44", "text": "44係43同45之間嘅自然數。\n數學性質.\n44係："}
{"id": "7061", "revid": "227654", "url": "https://zh-yue.wikipedia.org/wiki?curid=7061", "title": "45", "text": "45係44同46之間嘅自然數，亦都係1嘅倍數。"}
{"id": "7062", "revid": "227654", "url": "https://zh-yue.wikipedia.org/wiki?curid=7062", "title": "46", "text": "46係45同47之間嘅自然數。"}
{"id": "7063", "revid": "227654", "url": "https://zh-yue.wikipedia.org/wiki?curid=7063", "title": "47", "text": "47係46同48之間嘅自然數。"}
{"id": "7064", "revid": "2913", "url": "https://zh-yue.wikipedia.org/wiki?curid=7064", "title": "48", "text": "48係47同49之間嘅自然數。"}
{"id": "7065", "revid": "2913", "url": "https://zh-yue.wikipedia.org/wiki?curid=7065", "title": "49", "text": "49係48同50之間嘅自然數，係7嘅平方。"}
{"id": "7066", "revid": "227654", "url": "https://zh-yue.wikipedia.org/wiki?curid=7066", "title": "50", "text": "50係49同51之間嘅自然數。\n唐字.\n一般寫作五十。若果要避免以後俾人簒改或者睇唔清，會用大寫伍拾。\n讀音.\n「五十」除咗可以讀「粵拼：ng⁵ sap⁶」之外，重有另外一個白讀音。"}
{"id": "7067", "revid": "227654", "url": "https://zh-yue.wikipedia.org/wiki?curid=7067", "title": "51", "text": "51係50同52之間嘅自然數。"}
{"id": "7068", "revid": "976105", "url": "https://zh-yue.wikipedia.org/wiki?curid=7068", "title": "Bourbaki", "text": "尼古拉·布爾巴基（Nicolas Bourbaki）係20世紀一班法國數學家嘅筆名。\n布爾巴基嘅目的係喺集合論嘅基礎上，用最具嚴格，最一般嘅方式來重寫整個數學基礎。渠地嘅工作始於1935年，喺大量寫作過程中，創造咗一啲新術語同埋概念。\n布爾巴基係個虛構人物，布爾巴基團體嘅正式稱呼係「\"尼古拉·布爾巴基合作者協會\"」（\"L'association des collaborateurs de Nicolas Bourbaki\"），喺巴黎高等師範學校（l'Ecole Normale Superieure，ENS）設有辦公室。\n布爾巴基嘅著作.\n布爾巴基打算係集合論嘅基礎上用公理方法重新構造現代嘅數學嘅基礎。\n布爾巴基認為：\"數學，或至少純粹數學，係研究抽象結構嘅理論。\"\n而\"結構\"，就係以初始概念同埋公理出發嘅演繹(deduction)系統。\n有三種基本嘅抽象結構：代數結構，序結構，拓撲結構。渠地將全部數學睇作按不同結構進行演繹嘅體系。\n布爾巴基係《數學原本》(Éléments de mathématique)嘅總題，出版過下列各分卷：\n最後嘅第9卷譜理論執筆始於1983年，出版工程至此告終。只係於20世紀末，增補交換代數嘅簇理論。\n《數學原本》有七千多頁，係有史以來最大嘅數學巨著。哩種徹底追求嚴格性同埋一般性嘅敘述方法被數學界稱為「布爾巴基風格」。\n布爾巴基對嚴格性嘅強調係當時影響好大。\n哩種潮流同當時彭加萊(Poincaré)所強調者，數學要依靠自由想象直覺嘅說法分庭抗禮。\n布爾巴基嘅影響力隨時間而減弱，其一個原因係:布爾巴基嘅抽象並唔顯得比發明者原初嘅想法更為有用，另一個原因係:《數學原本》未包含某的重要嘅現代數學概念同理論，例如範疇論。\n儘管範疇論本來係由布爾巴基成員艾倫堡(Eilenberg)所創立嘅，由格羅登迪克(Grothendieck)所推廣嘅，但如果要容納範疇論，就要重寫已經出版嘅著作.\n儘管布爾巴基嘅一o的著作係其領域成為o左標準參考書，但係渠種咁嚴峻嘅表達方式使其難以成為教科書。布爾巴基書籍嘅鼎盛時期係1950和1960年之間；o個時好少適合研究生水平嘅純數學教科書。\n布爾巴基引入嘅記號有：；代表空集，黑板粗體字母表示數集（例如：表示自然數集，表示有理數集 ，表示實數集，表示整數集）；\n渠發明o左術語「內射」、「滿射」和「雙射」。\n布爾巴基講座係戰後立即係巴黎開，呢個講座接連不斷咁公開發表各種綜述性論文，呢的論文全用一種固定格式，用謹慎嘅風格寫成。\n歷史背景.\n很少有人提及布爾巴基學派產生的歷史背景。從巴黎這個藝術氣息濃厚的布爾巴基的誕生地來看不太像是純粹偶然的。二戰前的巴黎是世界藝術的交流中心，世界上許多著名畫家來到巴黎，同時形成了許多新的藝術思潮。抽象主義流派的代表，俄羅斯畫家康定斯基（Wassily Kandinsky），在他所著的《點、線、面》和《論藝術的精神》中對「什麼是繪畫本身的要素」進行了考察和闡述。布爾巴基對數學結構的分類看來與抽象主義有些「心有靈犀一點通」的感覺。但這絲毫不影響對布爾巴基的創造性的評價。康定斯基的抽象畫是前衛藝術鼎盛期的產物，抽象主義有它自己的歷史醞釀，當然還要有藝術家鍥而不捨的追求，並不是一朝一夕就能完成的。布爾巴基對數學所作的抽象要比抽象主義更徹底。了解這些背景有利於人們對布爾巴基學派作出恰如其分的評價。\n布爾巴基嘅影響唔局限於數學領域，佢對後來嘅結構主義哲學亦有一定影響。布爾巴基喺人類思想史嘅的潮流中佔一席位。\nBourbaki嘅黃金時代.\n就算 Nicolas Bourbaki 今日重未死，吾人 considère que l'影響 de Bourbaki a été la 最重要 dans les 60-70年代. A cette 時代, son 重要性 telle que les choix réalisés par Bourbaki ont influencé toutes les mathématiques françaises.\nBourbaki et la recherche française + la reforme lichnerovitch !\nBourbaki之死.\nDans la lignée dadaïste de sa naissance, le faire-part de décès suivant fut publié pour annoncer la « 死 » de Nicolas Bourbaki:\nLes familles Cantor, Hilbert, Noether ; les familles Cartan, Chevaley, Dieudonné, Weil ; les familles Bruhat, Dixmier, Samuel, Schwartz ; les familles Cartier, Grothendieck, Malgrange, Serre ; les familles Demazure, Douady, Giraud, Verdier ; les familles filtrantes à droite et les épimorphismes strictes, mesdemoiselles Adèle et Idèle ; ont la douleur de vous faire part du décès de M. Nicolas Bourbaki, leur père, frère, fils, petit-fils arrière-petit-fils et petit-cousin respectivementpieusement décédé le 11 novembre 1968, jour anniversaire de la victoire, en son domicile de Nancago. La crémation aura lieu le samedi 23 novembre 1968 à 15 heures au cimetière des fonctions aléatoires, métro Markov et Gödel.On se réunira devant le bar « aux produits directs », carrefour des résolutions projectives, anciennement place Coszul.Selon les vœux du défunt, une messe sera célébrée en l'église Notre-Dame des problèmes universels, par son éminence le Cardinal Aleph 1 en présence des représentants de toutes les classes d'équivalence et des corps algébriquement clos constitués. Une minute de silence sera observée par les élèves des Écoles Normales supérieures et des classes de Chern. \"Car Dieu est le compactifié d'Alexandroff de l'univers\", Grothendieck IV, 22.\n布爾巴基成員.\n布爾巴基早期成員時多時少。創始者五人全部巴黎高等師範學校（ENS）出身; 渠地係 André Weil，Henri Cartan，Claude Chevalley，Jean Dieudonné (le plus grand serviteur de Bourbaki) 同埋Jean Delsarte。當時有一個初級會議，會議記錄在布爾巴基檔案中有存檔：「欲知初級會議的詳情，請與「數學諮詢組」的利麗安·布利尤接洽」；成立時的其他四名成員是讓·庫朗，夏勒·埃瑞斯曼，瑞內·德·波塞爾和佐勒姆·門德勃羅，而讓·勒瑞和保羅·杜布萊依在布爾巴基宣佈正式成立之前退出。其他較後參加的有名成員有勞朗·舒瓦茲，讓-皮埃·塞爾，薩繆爾·艾倫堡，亞歷山大·格羅登迪克，塞爾格·朗格和羅傑·戈德門。\n布爾巴基嘅本來目標係編撰一本好的嘅微積分教科書，但無幾耐渠地就意識到有必要綜合性噉統一處理整個數學。\n當時，布爾巴基無正式嘅成員身份，團體內情相當保密。渠地甚至以故意提供假消息為樂。係定期會議上，全體成員嚴格討論每一部書稿嘅每一句每一字。布爾巴基成員到50歲就必須退休。\n「布爾巴基」係普法戰爭中一名法國敗將個名；其成為學派名，出於一堂數學課嘅惡作劇嘅傳聞，亦可能同一座雕像有關。呢個名亦同希臘數學有關，因為名為布爾巴基嘅人具有希臘血統；其字面亦暗示將歐幾里德傳統移植到1930年代嘅法國，並寄予質變嘅期望。\n布爾巴基的觀點並非中性.\n十分明顯，布爾巴基的觀點雖然是「百科全書」式的，但卻從來沒有想要保持中立。恰好相反，他們把熱情傾注於整體一致性的展示，例如對希爾伯特的形式主義和公理主義的遺產的處理上。但對現存理論總要施行一種「接納變換」，例如把張量微積分改名成多線性代數，創建獨立於消元理論的交換代數，這在其前身理想理論時已成為主要傾向。希爾伯特在1890年代時已經顯示對非構造性方法的鐘愛，布爾巴基的行動使非構造性方法變得更加具體。\n在下面例舉的領域裡布爾巴基有顯著的偏向：\n並且（「這是很自然的」 - cela va sans dire）沒有圖示。\n數學家總是喜歡軼事傳奇。布爾巴基的數學史並不缺少學術性，而是缺少「英雄史觀」，歷史是由那些經過奮鬥而終於得到清晰公理的獲勝者寫成的。\n布爾巴基的發言人迪奧多內 (Dieudonne).\n對布爾巴基思想的公開討論，或者對布爾巴基的辯護，一般是由讓·迪奧多內出面代表，他的最初身份是團體的「書記」，他以自己的名字發表文章。 在1977年寫成的「布爾巴基的選擇」（le choix bourbachique）一篇綜述中，他對當時展示分層結構的「重要」數學的進展直言不諱。\n他還廣泛地寫書：有微積分，也許是出於對原始目標或原稿的一種遲到的補償；另外還寫了不少關於代數幾何的題材。儘管迪奧多內可以理直氣壯地談論布爾巴基的百科全書式傾向和布爾巴基的傳統（在布爾巴基的例會中，像這樣直率的提醒「安靜點，迪奧多內！」 - tais-toi Dieudonné! 多得數不清），到底有多少人贊同他關於數學寫作和研究的論點還是一個疑問。尤其是塞爾，他經常批評布爾巴基著作的書寫方式，倡導在法國對解題方面賦予最大的關心，特別是在布爾巴基主要課題之外的數論研究當中。\n迪奧多內在評述中說道，大多數的數學工作者都在打掃地板，為未來的伯納德·黎曼的直覺性發現清除視野。他指出公理方法可以作為解題工具，例如像亞歷山大·格羅登迪克。有一些人發覺他太像格羅登迪克，不是一位公正的觀察家。帕爾·圖蘭在1970年菲爾茲獎頒獎儀式中對阿蘭·貝克進行頒獎演說，表彰他在建立理論和解題方面的貢獻。這是傳統陣營的一次成功的反擊，因為在四年前的1966年，格羅登迪克在缺席的情況下被授予菲爾茲獎，而此獎為四年一次。\n布爾巴基的影響.\n最終布爾巴基宣言還是產生了影響，特別是在純數學的研究生教育上。詳見本百科全書的相關部分。\n新數學對初等數學教學幾乎沒有影響。比如說文氏圖的使用，一直可以追溯到19世紀教學法。對微積分和離散數學的分界之爭至今熱狂不減當年。\n布爾巴基在國際數學界的帶頭作用可能已被1960年代的波恩工作會議計劃所取代。\nMathématiciens ayant appartenu à Bourbaki.\nMembres fondateurs.\nEn premier lieu\npuis"}
{"id": "7069", "revid": "542", "url": "https://zh-yue.wikipedia.org/wiki?curid=7069", "title": "布爾巴基", "text": ""}
{"id": "7070", "revid": "42683", "url": "https://zh-yue.wikipedia.org/wiki?curid=7070", "title": "摩爾多瓦", "text": "摩爾多瓦（，粵拼：mo1 ji5 do1 ngaa5），官方名係摩爾多瓦共和國（），舊蘇聯加盟共和國，喺1991年獨立。首都同最大嘅城市係基希涅夫。摩爾多瓦係東歐一個內陸國家，夾喺羅馬尼亞同烏克蘭之間，南、西邊係羅馬尼亞，北、東同南邊係烏克蘭。摩爾多瓦國內有主張獨立嘅聶斯特河沿岸地區，依個地區係響德涅斯特河沿岸，喺烏克蘭隔離。\n摩爾多瓦依家好大份嘅領土都係摩達維亞大公國喺14世紀之後嘅所屬領土。至到1812年，鄂圖曼帝國將佢割讓咗畀俄羅斯帝國，令到摩達維亞成為俄羅斯帝國嘅附屬國，變成咗。喺1856年，南比薩拉比亞歸還返咗畀摩達維亞，三年之後同華拉茨亞統一，成為羅馬尼亞，但係俄羅斯喺1878年再次拎到成個區域嘅統治權。喺1917年嘅俄羅斯革命，比薩拉比亞暫時成為咗喺俄羅斯共和國入面嘅自治地區，即係摩爾達維亞民主共和國。喺1918年1月，佢哋喺議會投咗票之後，宣告獨立同埋併入羅馬尼亞。俄羅斯蘇維埃聯邦社會主義共和國唔妥呢個決定，所以喺東比薩拉比亞有摩爾多瓦人定居嘅區域成立咗摩爾達維亞蘇維埃社會主義自治共和國。\n喺1940年，因為德蘇互不侵犯條約嘅緣故，羅馬尼亞被逼割讓比薩拉比亞同埋北布科維納，形成咗摩爾多瓦蘇維埃社會主義共和國，佢嘅領土包括比薩拉比亞嘅一大部份同埋摩爾達維亞蘇維埃社會主義自治共和國西邊嘅一部分。喺1991年8月27號，蘇聯解緊體，摩爾多瓦蘇維埃社會主義共和國宣告獨立並改名成摩爾多瓦。喺1994年，摩爾多瓦憲法正式被採用。摩爾多瓦響德涅斯特河東岸嘅條型區域事實上喺1990年開始已經畀聶斯特河沿岸嘅分離主義政府控制。\n喺蘇聯解體之後，基於工業同農業嘅輸出量大跌，摩爾多瓦依家主要嘅經濟靠第三產業，佔比多過摩爾多瓦60%嘅國內生產總值。講人均生產總值嘅話，摩爾多瓦係歐洲最窮嘅國家，低過烏克蘭啲啲。摩爾多瓦嘅人類發展指數係喺歐洲入面最低嘅，得0.711，係全世界第107名。\n摩爾多瓦係一個議會制共和國，總統係國家嘅元首、總理係政府元首。摩爾多瓦係聯合國、歐洲委員會、世界貿易組織、歐洲安全合作組織、古阿姆集團、獨立國家聯合體、黑海經濟合作組織同三重協會嘅成員國。 "}
{"id": "7071", "revid": "259", "url": "https://zh-yue.wikipedia.org/wiki?curid=7071", "title": "澳門元", "text": ""}
{"id": "7072", "revid": "259", "url": "https://zh-yue.wikipedia.org/wiki?curid=7072", "title": "二次大戰", "text": ""}
{"id": "7098", "revid": "14", "url": "https://zh-yue.wikipedia.org/wiki?curid=7098", "title": "禪讓制", "text": ""}
{"id": "7100", "revid": "14", "url": "https://zh-yue.wikipedia.org/wiki?curid=7100", "title": "廣州話", "text": ""}
{"id": "7101", "revid": "1835161", "url": "https://zh-yue.wikipedia.org/wiki?curid=7101", "title": "南越", "text": "南越國（；公元前203年-前111年）係喺現今華南嘅一個國，大概係今日中國廣東、廣西、越南北部等地方，係秦將趙佗建立。南越國又寫做南越或南粵，越南方面嗌佢做趙朝（；），不過究竟可唔可以當係越南嘅正統朝代，越南史界爭詏好大。南越國定都蕃禺（後來寫做番禺，而家由廣州管轄）。\n以往南越國只係記載喺《史記》同《漢書》之上，不過喺1980年代，先後喺廣州發現文王墓同皇宮花園遺址，印證咗佢嘅存在。\n歷史.\n秦國南征百越.\n秦始皇喺公元前221年滅六國，結束戰國時代。喺三年後，即係公元前218年，佢派尉屠睢領住50萬大軍進攻嶺南。\n文化.\n雖然南越人畀中原人話係南蠻，但係佢哋查實幾有文化，整咗唔少藝術品。"}
{"id": "7102", "revid": "1384", "url": "https://zh-yue.wikipedia.org/wiki?curid=7102", "title": "越南共和國", "text": "（），簡稱南越（），係1955年到1975年由吳廷琰響越南南面建立嘅共和國。"}
{"id": "7103", "revid": "45704", "url": "https://zh-yue.wikipedia.org/wiki?curid=7103", "title": "南粵", "text": ""}
{"id": "7104", "revid": "198212", "url": "https://zh-yue.wikipedia.org/wiki?curid=7104", "title": "烏克蘭", "text": "烏克蘭（，）係一個東歐國家。前蘇聯加盟共和國，喺1991年獨立，係獨立國家聯合體發起同創始國之一（2018年正式退出）。南邊係黑海，東邊同東北邊係俄羅斯，西北邊係白俄羅斯，西邊同波蘭、斯洛伐克、匈牙利、羅馬尼亞及摩爾多瓦接壤。烏克蘭係歐洲除咗俄羅斯之外，面積最大嘅國家，2017年人口大約係4240萬。烏克蘭地理位置緊要，係歐盟同獨聯體特別係俄羅斯之間，地緣政治嘅交叉點。\n最早喺公元前32000年，就有人生活喺今日屬於烏克蘭嘅地方。喺中世紀，呢一窟地方係東斯拉夫文化嘅重要中心。當時嘅強國基輔羅斯係烏克蘭民族身份嘅起源。自從13世紀基輔羅斯俾蒙古帝國入侵搞到散咗之後，呢片土地成為強國爭雄之地，譬如立陶宛大公國、波蘭王國、奧匈帝國、鄂圖曼帝國同俄國都試過瓜分同統治呢度。到咗17同18世紀，一個哥薩克國家喺呢度發圍，不過卒之都係俾波蘭同俄羅斯帝國瓜分。去到1940年代，仲要全部領土併入俄羅斯話事嘅蘇聯。\n喺20世紀，烏克蘭有3段日子獨立。第一勻好短暫，發生喺第一次世界大戰收尾，德國對烏克蘭嘅佔領完咗。第二勻亦係好短暫，喺第二次世界大戰收尾，又係因為德國佔領結束。不過，呢兩勻獨立，結果都一樣，烏克蘭變成蘇聯加盟共和國之一。第三勻獨立，喺1991年開始，因為蘇聯解體、冷戰結束，烏克蘭爭取到獨立，一路保持到而今。\n2013-2014年冬天發生嘅尊嚴革命導致勾結俄羅斯犯下叛國罪嘅親俄總統亞努科維奇落台走佬，反對派建立咗新政府。自2014年2月以來，烏克蘭一直保護緊自己免受俄羅斯嘅武裝侵略，其中包括克里米亞同埋東部頓巴斯嘅部分地區。\n政區.\n2個直轄市：\n1個自治共和國：\n24個行政州："}
{"id": "7107", "revid": "85945", "url": "https://zh-yue.wikipedia.org/wiki?curid=7107", "title": "盧森堡文", "text": "盧森堡話（；；盧森堡話：Lëtzebuergesch）係盧森堡大公國嘅母語。"}
{"id": "7123", "revid": "1307662", "url": "https://zh-yue.wikipedia.org/wiki?curid=7123", "title": "秦", "text": "秦（；公元前九〇〇年到公元前二〇六年），中國古代一國，故稱秦國，初時周國分封嘅諸候，經歷春秋戰國，四處征伐，國土日漸強大。前二百四十九年，滅周國，斷代史周朝結束。到公元前二二一年，六國全滅，統一中原。嬴政稱王帝，斷代史為秦朝或秦代。公元前207年，秦三世皇帝子嬰向劉邦投降，秦國亡，短暫秦朝終。\n史.\n秦人祖先有唔同傳說，由商一直到周。\n公元前九〇〇年。周孝王姬辟方，封嬴非子於秦邑。非子為秦國開國君主。\n此後幾世，都為周王守邊，防範西戎。\n公元前七七〇年，秦襄公嬴開，幫周平王東遷，升佢爵位，並話由西戎奪回土地，都歸秦國。傳到秦穆公，佢打西戎，成為春秋五霸其中一個。傳到秦孝公，佢進行咗兩次商鞅變法，令秦國變到好勁。響公元前230—前221年，秦王嬴政（秦始皇）消滅六國（依次序：韓、趙、魏、楚、燕、齊），建立第一個統一同中央集權嘅帝國，史稱秦朝。\n前221年，秦國消滅咗六國嘅最後一個——齊國，秦朝開始。前207年，第三任秦王子嬰向楚將劉邦投降，秦國亡，秦朝亦亡。"}
{"id": "7125", "revid": "14", "url": "https://zh-yue.wikipedia.org/wiki?curid=7125", "title": "秦 (搞清楚)", "text": "秦指嘅可以係："}
{"id": "7126", "revid": "1367438", "url": "https://zh-yue.wikipedia.org/wiki?curid=7126", "title": "秦朝", "text": "秦朝係指戰國時代秦國一統中原開始直到佢亡國嘅時期，由前221年到前207年，歷三位君主。\n前史.\n秦朝之前係周朝其中一個諸侯國秦國，喺關中平原。春秋時期嘅諸侯國因為周室衰落，冇力量維繫封建制度，所以成日發生強國兼併弱國嘅事。去到戰國時期，唔少諸侯國都變法圖強，競爭就更加激烈。其中秦國就係因為商鞅變法而變強，歷經多次戰爭而打敗其他諸侯國。而喺長平之役之後，幾乎佔有咗一半嘅天下。然而長平之役嘅主將白起喺前257年畀秦昭襄王賜死，雄才大略嘅秦昭襄王喺前251年死埋，繼位嘅秦孝文王、秦莊襄王都相繼喺三年內去世。前247年，幼主秦王政繼位，但朝政大權掌握喺秦太后同埋呂不韋手中。呂不韋擁有秦國大權，佢曾經招攬食客去編撰《呂氏春秋》，並喺前249年帶兵滅咗東周國。\n戰國後期，六國入面得返趙國同楚國有能力抗秦。趙國士卒精銳，又有良將李牧，而楚國幅員遼闊，士兵眾多。為咗抵制秦國嘅侵略，楚國嘅春申君喺前241年打算聯合楚、趙、魏、韓、燕聯軍攻擊秦國嘅函谷關，但都係畀秦國打敗，楚國所以遷都壽春。秦國就乘機猛攻魏國，魏國嘅形勢緊急，但最後秦國因為國內發生咗大事而暫緩攻擊。咁係因為秦王政開始大個仔，呂不韋驚繼續同秦太后幽會會瀨嘢，就改咗搵舍人嫪毐入宮去服侍太后。嫪毐亦因為咁得寵，太后為佢生咗兩個仔，仲封佢做長信侯，可以專決到國政。前239年，秦王政嘅細佬成蟜打緊趙個陣，就因為驚咗嫪毐而投降趙國。前238年，秦王政發現咗件事，就處死咗打算作反嘅嫪毐，仲幽禁埋太后、驅除咗呂不韋入蜀（呂不韋就中途死埋）。秦王政掌權之後，聽從宗室大臣嘅建議，驅除呂不韋嘅食客（主要係三晉人）。但係客卿李斯就上書《諫逐客書》，講返外卿對秦國有咩貢獻。秦王政因而再度重用李斯，而且招攬咗尉繚、韓非等嘅外國人。尉繚有個建議，叫李斯派辯士、間諜去賄絡六國嘅名人政要，成為秦嘅線人。如果唔接受賄絡，就暗殺咗佢哋。呢個方法成功令到六國離心離德，再配合埋軍事行動，令到六國喺十年內先後畀秦國滅咗。而韓非就提倡用法家嘅「法、術、勢」三派論點為一體用嚟治國，得到秦王政嘅重視，亦都成為咗秦廷施政嘅原則。但係，韓非最後畀李斯害死，未能夠執政秦廷。\n建設.\n秦始皇統一全國之後，為咗溝通關中同埋其他地區，以免地方發生叛亂，於是起咗馳道同埋靈渠，實行「車同軌」（統一車軌間距）。而為咗抵禦北方嘅匈奴，秦皇就將戰國時期秦、趙、燕嘅長城連埋一齊，成為「萬里長城」。同時，為咗防範六國遺民起兵搞事，秦皇下令夷平城墩。沒收百姓嘅武器，將入面嘅銅製武器鑄成十二金人，放喺咸陽，又起咗阿房宮、興樂宮之類嘅離宮同埋驪山秦始皇陵，當中後者包括兵馬俑。但據目前嘅考古證據，阿房宮其實未起得成，但因為已經畀人燒咗，亦都無從考究。而且，為咗安定六國遺民，秦始皇五度出巡關東，進行咗封禪同埋刻石。\n交通建設方面，陸路有馳道、直道、棧道、五尺道同埋嶺南新道，而水路就有溝通中原同埋嶺南嘅靈渠。秦馳道以首都咸陽為中心向四面八方延伸，加強咗關中同關東、江南等地嘅聯繫，而且當六國遺民起兵搞事個陣，秦軍都可以即刻過去處理。馳道起係平坦嘅地方，闊五十步，每隔三丈就種一棵樹，馳道嘅兩邊會用金屬錐夯築厚實。靈渠打通咗長江嘅湘江同珠江嘅灕江，溝通咗中原同嶺南地區。當百越遺民起兵搞事個陣，秦軍都可以經靈渠、灕江、珠江直達嶺南重鎮番禺（今廣東廣州）平亂。"}
{"id": "7127", "revid": "209455", "url": "https://zh-yue.wikipedia.org/wiki?curid=7127", "title": "趙佗", "text": "趙佗，又寫做趙他（他同佗小篆時係同一個字），真定人，姓趙氏。係南越國開國君主，號武王，原本係秦國將領。佢係征五嶺之南嘅任囂心腹大將。征服嶺南之後，佢地就留響當地，始皇帝命任囂做南海尉，而趙佗就做咗龍川令。\n秦末，各地反抗秦國暴亂，而且變成各支軍隊，一面抗秦，一面互相攻伐。而呢個時候，任囂病危，佢就私下交托南海郡畀趙陀，重叫佢準備好封閉五嶺關口，防止北方亂軍入侵，同埋佔領嶺南桂林郡同象郡割據一方。"}
{"id": "7128", "revid": "14", "url": "https://zh-yue.wikipedia.org/wiki?curid=7128", "title": "南越武王", "text": ""}
{"id": "7129", "revid": "14", "url": "https://zh-yue.wikipedia.org/wiki?curid=7129", "title": "趙陀", "text": ""}
{"id": "7145", "revid": "542", "url": "https://zh-yue.wikipedia.org/wiki?curid=7145", "title": "亞美利堅合眾國", "text": ""}
{"id": "7152", "revid": "29554", "url": "https://zh-yue.wikipedia.org/wiki?curid=7152", "title": "世界女排大獎賽", "text": "世界女排大獎賽（World Grand Prix），係國際排球聯合會（簡稱 國際排聯 或 ）一年一度舉行嘅大型世界排球比賽，相對於男子嘅係世界排球聯賽（），但係唔同嘅地方係，女排大獎賽唔使好似世界排球聯賽咁，參賽球隊一定要畀好貴嘅參賽費。\n有鑑於女排嘅三個世界大賽（世界盃、世界女排錦標賽、奧運會）分別係四年一度喺固定一個主辦國舉行，為咗加強世界各地（尤其係東亞地區嘅觀眾）對女排嘅注意同吸引力，國際排聯喺1993年首度舉辦一年一度嘅世界女排大獎賽，以分站賽事嘅成績嚟決定參加總決賽嘅名單，而總決賽嘅優勝者就係成個賽事嘅總冠軍。 \n早年嘅分站賽事同總決賽都喺東亞地區舉行，但係近年一啲分站賽事亦都陸續喺歐美各地舉行，到咗2003年，總決賽更加首次喺歐洲嘅意大利舉行。\n世界女排大獎賽嘅地位唔及三個四年一度舉行嘅世界大賽，但係獎金就遠勝世界大賽，乃係純粹商業性比賽，所以嬴得世界女排大獎賽總冠軍一般唔會睇成係世界冠軍。不過大獎賽就造就咗一班世界女排明星，方便向全世界推廣女排。\n世界女排大獎賽自1993年第一次舉辦10幾年來，冇一支球隊能夠成功衛冕賽事嘅總冠軍，直至2005年，巴西女排首度成為賽事嘅衛冕總冠軍，更加係而家奪標最多嘅球隊。（詳見 歷年三甲）\n由1993年到而家，只有中國、古巴同日本從來冇缺席過世界女排大獎賽。"}
{"id": "7154", "revid": "69181", "url": "https://zh-yue.wikipedia.org/wiki?curid=7154", "title": "嶺南", "text": "嶺南係廣東廣西一帶地方，有時亦都包括湖南、江西南面少部份地方。因為嶺南北面有越城嶺、揭陽嶺、萌渚嶺、騎田嶺同埋大庾嶺組成嘅五嶺，阻隔住中原，所以就叫五嶺之南，又或者淨係叫嶺南。嶺南南邊係南中國海，因此一直海上貿易都好發達。因為有高山隔住，有自己一套文化經濟，呢方面同北面中原人好唔同，所以古代中原人就叫呢度做『蠻夷之地』。\n嶺南因為響正熱帶同亞熱帶之上，又近大海，所以比起中原地方來講，天氣濕熱。夏天耐唔耐就打風。\n範圍同名嘅變化.\n秦前對嶺南一帶，有唔同嘅叫法。《元和郡縣誌》「嶺南道」下記：「廣州，春秋百越之地。」喺春秋時一律叫百越，到戰國時就叫「揚越」，《史記·南越列傳》載：「秦時已併天下，略定揚越，置桂林、南海、象郡。」張晏「揚越」下注話：「揚州之南越也。」又「索隱」引《戰國策》話：「吳起為楚收揚越」。\n戰國陣嘅「揚越」，大致包括咗而家嘅兩廣，同兩湖，仲有江西嘅部分地頭。而嶺南嘅交通唔係好方便，地廣人稀，就未成為楚國嘅勢力範圍。秦陣又稱乎嶺南做「陸梁」，《史記·秦始皇本紀》載：「三十三年。……略取陸梁地，為桂林、象郡、南海」。「正義」注：「嶺南之人多處山陸，其性強梁，故稱陸梁」。「揚越」為較古之名，地域較廣；「陸梁」之名後起，專指嶺南。\n《晉書·地理志下》就將秦代所立嘅南海、桂林、象郡叫做咗「嶺南三郡」，明確咗嶺南嘅區域範圍：北靠五嶺，南臨南海，西連雲貴，東接福建。呢個範圍包括咗廣東、廣西同海南嘅大部分仲有越南北部。宋代後，越南北部就正式脫離中原政權，獨立建政。\n嶺南道.\n嶺南亦係大唐時行政區名，叫嶺南道。管嘅地方大約係定下廣東、廣西兩省，同埋，鄰國越南。去到唐末，有州或郡七十三，都護府一，縣三百一十四。因為大唐時，一時將郡轉做州，一時將州轉做郡，所以嶺南道之下，一地同時有時州名同郡名。而大唐嘅州，就淪為郡一級咁，同大漢時嘅州好唔同，個影響亦反映喺家下地名之上。嶺南道治所喺廣州。"}
{"id": "7155", "revid": "14", "url": "https://zh-yue.wikipedia.org/wiki?curid=7155", "title": "五嶺之南", "text": ""}
{"id": "7156", "revid": "82608", "url": "https://zh-yue.wikipedia.org/wiki?curid=7156", "title": "南海", "text": "南海係地名，係南邊嘅海噉解。佢可以係：\n方位海名"}
{"id": "7158", "revid": "4863", "url": "https://zh-yue.wikipedia.org/wiki?curid=7158", "title": "北大西洋公約組織", "text": "北大西洋公約組織（，縮寫NATO；，縮寫OTAN），簡稱北約，係個為協同防衞而起嘅國際組織。佢係喺1949年4月4號，北美洲同西歐共12個國家喺美國華盛頓簽署《北大西洋公約》後正式成立。\n北約嘅總部原本係喺法國巴黎，後來搬咗去比利時布魯塞爾。\n成立原因.\n第二次世界大戰後，8個東歐嘅社會主義國家都喺蘇聯嘅控制下（之後除咗南斯拉夫都加入咗華沙公約組織‎）；而中、西歐其他國家，包括戰敗嘅德國同埋意大利，戰勝嘅英、法等國同其他好多國家，都因為受到戰爭破壞，經濟疲弱，社會動盪，加上各國之內，共產黨勢力膨脹，都大有被赤化嘅可能。美國怕無咗成個歐洲，勢必會令佢嘅勢力退返大西洋嘅西岸，令北美形勢陷於孤立，因而一面對歐洲實行馬蘇計劃，對中、西歐非共產國家提供大量軍事、經濟援助，另一方面成立軍事組織——「北大西洋公約組織」嚟對抗蘇聯同東歐集團。\n成員國.\n北大西洋公約組織嘅成員國，包括西歐嘅英國、法國（喺1966年退出，2009年加入返）、德國、比利時、荷蘭、盧森堡；北歐嘅丹麥、挪威、冰島；南歐嘅意大利、希臘、西班牙、葡萄牙、保加利亞、羅馬尼亞、阿爾巴尼亞、克羅地亞、黑山、北馬其頓；東歐嘅愛沙尼亞、拉脫維亞、立陶宛；中歐嘅捷克、匈牙利、波蘭、斯洛伐克、斯洛文尼亞；大西洋彼岸嘅美國、加拿大；同埋亞歐交界、戰略地位好重要嘅土耳其，合共30個國家。\n組織及協防條款.\n北約設有一名秘書長處理日常事務。由於佢係軍事組織，所以各成員國國防部長會定期舉行會議。組織嘅主要功能，就係協防各個會員國。任何成員國嘅安全受到威脅，其他國家有加以協助嘅義務。不過，協防行動須要先由組織會員國開會通過。\n戰後防務，其實主要由美國出力。喺各成員國中，大多數都有美國駐軍，以保障歐洲地區嘅安全。不過美國如果調動軍隊，同運用設喺該國嘅軍事設施，須要先得該國同意。其中，駐有美軍最多嘅地區係德國。北約嘅軍事指揮，主要係由美國將領擔任。"}
{"id": "7161", "revid": "70546", "url": "https://zh-yue.wikipedia.org/wiki?curid=7161", "title": "阿Q正傳", "text": "《阿Q正傳》係魯迅創作嘅一部小說。魯迅寫《阿Q正傳》，其實係想指出當時嘅中國人普遍存在嘅一種毛病，就係就算喺事實上蝕底，仲用「精神勝利」嚟自我安慰，而唔肯積極反抗或避免再次受辱。\n《阿Q正傳》嘅主角係阿Q，一個喺社會嘅小人物。佢好窮，地位低，但自尊心好强；佢嘅遭遇唔好，成日被人蝦，但係佢有自己嘅一套精神優勝法，好似佢畀村入面嘅趙太爺掌嘴，佢會喺心入面諗「呢個世界真係唔似樣，阿仔打老竇」。一諗到尊貴嘅趙太爺係自己個仔，阿Q就開心起嚟。呢個就係「阿Q精神」嘞。\n阿Q精神.\n阿Q精神，就係指一種唔肯面對現實，一味精神上自我安慰嘅處事態度，即係狐狸食唔到葡萄就話葡萄係酸嘅咁，實際上就係自欺欺人。\n而家「阿Q」多數用嚟形容唔肯面對現實，自欺欺人，善於自我安慰嘅人。"}
{"id": "7192", "revid": "98366", "url": "https://zh-yue.wikipedia.org/wiki?curid=7192", "title": "大西洋", "text": "大西洋係地球第二大洋，佔咗地球面積大概五份之一。佢喺歐洲、非洲嘅西面；南美洲同北美洲嘅東面；南極洲、南大洋嘅北面；北冰洋嘅南面。\n原面積8,221萬7千平方公里，喺南冰洋成立咗之後，面積調整為7,676萬2千平方公里，平均深度3627米，最深部份重達到8605米。由赤道南北分為北大西洋同南大西洋。北面連接北冰洋，南面就以南緯60度同南冰洋連接。"}
{"id": "7194", "revid": "954275", "url": "https://zh-yue.wikipedia.org/wiki?curid=7194", "title": "2006年世界女排大獎賽", "text": "2006年世界女排大獎賽喺8月18號開始舉行，總共有12隊隊伍參加，歷時四個禮拜。頭三個禮拜屬於分站賽事，每個分站都有四隊球隊參加單循環賽事，同一個禮拜都有三個分站賽事進行。\n分站賽總排名由每隊三站共9場賽事嘅成績決定，總決賽主辦國意大利連同其他五支分組賽總排名最高嘅球隊將會晉級總決賽爭冠軍。\n參賽資格.\n&lt;br&gt;\n&lt;br&gt;\n&lt;br&gt;\n排名.\n分站總排名.\n資料來源"}
{"id": "7200", "revid": "15404", "url": "https://zh-yue.wikipedia.org/wiki?curid=7200", "title": "鄧林", "text": "鄧林係中國傳說裏面，夸父追日追唔到，死後拐杖發芽所成嗰片樹林。\n參考.\n【鄧】字，商務新詞典"}
{"id": "7201", "revid": "143999", "url": "https://zh-yue.wikipedia.org/wiki?curid=7201", "title": "雪櫃", "text": "雪櫃（；）係一隻放嘢食嘅電器，嘢食放入去會變到好凍，令細菌生長變慢，咁就可以保存得耐。通常有一格係比其他格凍好多，凍到冰點以下，所以叫佢做冰格。\n早期雪櫃因為用有毒阿摩尼亞來做雪種，所以只係商業用，家用有危險。後尾1920年代就出現咗家用雪櫃，改咗用啲無毒唔易着火嘅雪種。"}
{"id": "7204", "revid": "132084", "url": "https://zh-yue.wikipedia.org/wiki?curid=7204", "title": "洗衣機", "text": "洗衣機係用嚟洗衫嘅電器。不過佢只係限於用水嘅，用來乾洗嘅機唔叫做洗衣機。有啲洗衣機係有埋乾衣功能，咁一般叫佢做洗衣乾衣機。\n機械原理.\n洗衣機由摩打發動，模仿洗衫板洗衫動作。"}
{"id": "7206", "revid": "14", "url": "https://zh-yue.wikipedia.org/wiki?curid=7206", "title": "洗衣乾衣機", "text": ""}
{"id": "7209", "revid": "259", "url": "https://zh-yue.wikipedia.org/wiki?curid=7209", "title": "風筒", "text": "風筒係一隻用來吹乾頭髮嘅電器。佢係用摩打一邊抽空氣，令到加速空氣流動，形成風，風通過一組發熱線，變熱。響另一邊筒身將啲熱風吹出嚟，如果發熱線冇著，風係室溫，或者係凍風。 風吹落濕嘅頭髮上面，上面水份就快啲蒸發走，做到快乾嘅效果。\n風筒除咗用嚟吹乾頭髮之後，重可以幫手控制頭髮定型。洗濕頭嗰陣時，頭髮部份氫鍵會暫時消失，咁原有髮型會消失，而頭髮乾咗髮型就會變。響頭髮重係濕嗰陣，就可以梳好髮形，用風筒快速吹乾，做到定型嘅效果。\n第二啲用法.\n風筒除咗用嚟吹頭髮之外，啲人亦都用佢嘅熱風當架生來使，例如吹軟塑膠膜。"}
{"id": "7211", "revid": "205834", "url": "https://zh-yue.wikipedia.org/wiki?curid=7211", "title": "相機", "text": "相機，又叫做影相機，係用來影相嘅架生。最基本相機係一個唔透光嘅盒，留一個好細嘅窿響前面，前面景物嘅光就穿過一個好細嘅窿射到盒裏面另一面，響上有前面景物嘅倒影，而底片就企響度曝光。多數相機都有好多附加結構，例如一組鏡頭，等佢可以控制影出來效果。而家嘅相機相當精細同複雜。"}
{"id": "7212", "revid": "14", "url": "https://zh-yue.wikipedia.org/wiki?curid=7212", "title": "影相機", "text": ""}
{"id": "7213", "revid": "1832922", "url": "https://zh-yue.wikipedia.org/wiki?curid=7213", "title": "豬", "text": "豬（）係種哺乳動物。豬嘅種類唔少，最常見嘅係養來俾人食嘅農場家畜；本文所介紹嘅，較為準確噉講，叫做家豬（）。家豬係由野豬馴化而來嘅若干品種。\n豬係雜食嘅，食動物又得，植物又得。不過一般農場都係餵佢啲人食剩嘅嘢撈埋一齊嘅餿水，即係豬餿。\n好多文化將豬同蠢、懶等等負面嘅品性連埋，不過事實上豬係一種幾叻嘅動物，可以訓練去搵嘢同埋緝毒。\n越南豬通常用嚟做寵物。\n豬公為雄，豬乸為雌。豬仔為幼。\n經濟價值.\n唔同部位嘅豬肉，以及豬嘅內臟，好多都食得，譬如嶺南常見嘅食材豬膶、豬腰、浮皮、豬紅、豬大腸、豬耳。豬肉係世界上好多國家主要嘅肉食，尤其是中國，豬肉消費量著咗全世界超過一半。不過有啲宗教嘅教徒，譬如穆斯林同猶太人，教規規定佢哋唔可以食任何含有豬嘅嘢。\n豬毛可以用來做刷。豬皮可以用來提煉明膠。\n文化.\n豬係中國嘅12生肖之一，排第尾。\n基督教基督復臨派、猶太教同伊斯蘭教禁止信徒食豬肉。\n粵語有唔少有關豬嘅講法，話人蠢就「豬咁蠢」、「豬兜」；話人懶，「懶豬」；指人喇咋、污糟，「迾遢豬」；話人肥，「肥豬」。大部份都係衰嘅，亦未必有根據。\n另外廣東話俚語會用「豬」來代表女仔嘅貞節，源自結婚回門會用到燒乳豬嘅習俗。"}
{"id": "7214", "revid": "14", "url": "https://zh-yue.wikipedia.org/wiki?curid=7214", "title": "身毒", "text": ""}
{"id": "7215", "revid": "214787", "url": "https://zh-yue.wikipedia.org/wiki?curid=7215", "title": "H&amp;M", "text": "' （全名'）係間瑞典時裝鋪，1947年成立，喺歐洲賣價廉物美；喺34國有鋪，請咗 73,000 個伙記。2008年營業額為1040億4100萬瑞典克朗。歌星麥當娜參與過設計女裝。\n香港H&amp;M.\nH&amp;M大約喺1990年代喺香港開寫字樓；2007年3月10號開鋪。家下有7間鋪，香港島有銅鑼灣、太古城中心，九龍有又一城鋪、圓方鋪、尖沙嘴新港中心鋪、旺角朗豪坊商場，舊家樂坊同埋鑽石山荷里活廣場鋪。喺2011年9月再喺沙田新城市廣場開多間鋪。"}
{"id": "7216", "revid": "143999", "url": "https://zh-yue.wikipedia.org/wiki?curid=7216", "title": "架生", "text": "架生（，「生」讀「撐」；），原本叫家生，又叫傢生、架撐、架橕、架罉，或者叫工具，係用嚟幫助完成一件事嘅嘢，架生用機械原理整出來。最基本嘅架生就係簡單機械，例如撬其實係槓杆來嘅。\n以前哲學家會認為人先識得用架生，所就定義人做識用架生嘅動物。事實上好多動物其實都識得用。後尾又改咗做人係識造架生嘅動物。但動物學家發現雀仔同馬騮都識得整架生。\n家下架生就唔限於實物，程序、資訊、創意、學習都係改落人自己嘅架生。\n人類學家就認為識得用架生係人演化好重要嘅一步。人演變到可以用手指公來揸架生，亦有智慧去同架生。\n架生亦都可以變武器，好似鎚仔、西瓜刀同水喉鐵，甚至平時唔似仆到頭爆嘅摺櫈咁。倒返轉頭，武器都可以變工具，好似炸藥咁。\n架生可以指純粹認知上嘅嘢，例如書寫語言，又或者歌手把聲（搵食架生）。"}
{"id": "7217", "revid": "235600", "url": "https://zh-yue.wikipedia.org/wiki?curid=7217", "title": "世界童軍組織", "text": "世界童軍組織係一個跨國組織，負責管理各國童軍運動，有成280萬人，同世界女童軍協會（World Association of Girl Guides and Girl Scouts，簡稱WAGGGS）相對。\n世界童軍會議.\n世界童軍會議係每三年辦一次，負責同埋討論管理童軍國際事務嘅會議，而會議之前都會有世界童軍青年論壇。會議係童軍嘅集會，而且會由唔同嘅成員總會排除六個人嘅代表出席。如果一個國家多過一成員總會，呢啲總會就要組成一個聯會先，揀選完再派佢哋最終嘅代表。某啲總會要成為會議成員，就要跟住組織嘅宗旨同原則，同埋響國內政治要獨立。\n會議會有大家同意合作方向，同埋互相協調計劃。上次開會係2005年，響突尼西亞嘅咸馬滅（Hammamet）。下一次開會就響2008年南韓。\n世界童軍委員會.\n世界童軍委員會係由會部都選出嚟嘅義工，主要負責執行。委員會喺兩次大會之間，代表世界童軍會議。委員會成員每六年選一次，無論乜嘢國藉都可以選。\n銅狼獎.\n銅狼獎係一個頒畀對組織特別有貢獻嘅人，由委員會頒畀啲為世界童軍運動帶嚟重大影響嘅人。第一次就係喺1935年頒畀童軍運動嘅創辦人貝登堡，嗰陣時係國際委員會響斯德哥爾摩嘅決定。\n世界童軍總部.\n世界童軍總部（舊時叫國際總部）係會議同委員會嘅祕書處，負責執行兩者嘅指示。佢係總祕書負責管理，同埋有一小班技術職員支援。職員幫各總會推行童軍運動，主要係改善同擴闊童軍組織，方法包括訓練專業人員同義工，確立財務政策同籌措資金技巧，改善社羣設施同方法，協助整理國內資源。\n職員亦都安排全球活動，好似世界童軍大露營，鼓勵地區活動，聯絡其他國際組織。\n總部設喺瑞士日內瓦，旗下六個地區都有支部：\n組織同響瑞士康德斯堡（Kandersteg）嘅康德斯堡國際童軍中心有聯繫。呢個中心係獨立非牟利嘅。組織大約四年搞一次世界童軍大露營，亦都會請埋世界女童軍協會嘅成員。組織亦都搞世界樂行童軍大露營（World Scout Moot）畀17到26歲嘅童軍，同埋世界童軍領袖大露營（World Scout Indaba）畀童軍領袖。世界童軍基金會係有一筆長年基金，由另一班人管理，係世界各地嘅人捐出來畀世界各地發展童軍動用嘅。\n世界童軍組織係非政府組織，響聯合國度代表童軍運動。佢同世界女童軍協會都響聯合國經濟及社會理事會裏面有顧問地位。\n徽章.\n世界童軍組織會員章係個紫色圓型徽章，中間有光明之花（fleur-de-lis），花畀條繩包住，繩底紮咗個平結。光明之花係古代符號，原本係貝登堡將童軍同英軍列隊嗰時用，之後就修改下畀童軍用。花上箭頭係就好似現代指南針咁，個尖永遠指向北，係指向服務同團結嘅路。花上三尖就係童軍三方面責任，對神明，對自己同對他人。兩粒五角星係代表真理同知識。兩星十個尖係代表貝登堡提出原本十點嘅童軍規律。花底紮住係表示童軍家庭。而外圈繩就係團結，同埋世界童軍運動嘅大家庭。"}
{"id": "7221", "revid": "259", "url": "https://zh-yue.wikipedia.org/wiki?curid=7221", "title": "臺北", "text": ""}
{"id": "7222", "revid": "15404", "url": "https://zh-yue.wikipedia.org/wiki?curid=7222", "title": "工具", "text": ""}
{"id": "7223", "revid": "70546", "url": "https://zh-yue.wikipedia.org/wiki?curid=7223", "title": "耳燭", "text": "耳燭係包住蜂蠟嘅通心管。用嗰時將一端插入外耳道，另一端點燃。民間號稱可用於醫好好多病，但係經過科學印證，呢啲都係錯嘅。無資料話耳燭可以有乜療效，反而有機會唔小心整傷。\n耳燭療法源於中國、希臘、埃及、西藏同北美嘅民俗療法，耳燭係外圍蜂蠟嘅空心管，一端插入側躺患者耳內，並點燃另一端，大約燃燒15分鐘，之後將耳燭殘餘根部畀患者睇，話係耳垢，並稱此為煙囪效應，將耳垢自耳內吸出。\n效果.\n耳燭明顯係將耳垢取出，但係亦被宣稱有治療過敏、頭痛、鼻竇炎、感冒同耳鳴嘅效果。甚至有提神、耳清明目、提高嗅覺味覺敏銳等功效。\n使用率.\n並無詳細研究資料，但根據報導，在1996年美國西雅圖一間公司，每個禮拜可以賣出1000隻耳燭，而網站內相關嘅資料就有數千筆，美國每122名耳鼻喉科醫生就有一位知道自己嘅患者曾經用過耳燭，而英國嘅護士亦曾經畀犯人用過，可見得使用嘅頻率高。\n功效.\n許多廣告推銷耳燭嘅好處，但係都無科學證據證明。\n安全性問題.\nSeely嘅報告入面122個耳鼻喉科醫生中，有14位有處理使用耳燭所生嘅併發症，共13耳燒傷，7耳阻塞，1耳耳膜穿孔。另有外耳炎同暫時性失聽者。"}
{"id": "7225", "revid": "103451", "url": "https://zh-yue.wikipedia.org/wiki?curid=7225", "title": "馬騮", "text": "馬騮（），書面語嗌做猴（），係靈長類動物。馬騮有成 264 種，佢個樣同猿好相似，兩樣都好似無乜分別，所以多數人都會當某啲猿係猴。但係事實上，猿係無尾嘅，加上身型比較大隻，唔同馬騮。\n食性同生態地位.\n馬騮同人一樣，係雜食動物，以生果，雀蛋，昆蟲為主，睇佢咩品種。馬騮進食後吐出或屙出嚟嘅種子，可以喺第啲林地生長，而馬騮亦係大型食肉動物（例如：豹）嘅食物來源，對森林生態好有貢獻。\n分布.\n馬騮可以話係亞洲嘅產物。分布印度、東南亞（泰國，馬來西亞，越南）、中國大陸（海南島，廣東，廣西）、臺灣，香港等地。可分3個亞種。\n保育現狀.\n喺印度等地方，因為馬騮所住嘅森林大受破壞，令佢哋被迫走入市區搵食，結果令佢哋變成賊仔，識得打開雪櫃，搶飯盒，造成滋擾。中國一啲農地，亦都係因為森林逐漸減少，吸引唔少馬騮走去偷食，造成猴患。\n香港現況.\n喺香港郊野公園所見嘅品種，主要以恆河猴為主，另外重有長尾獼猴同佢哋嘅雜種，以前香港係恆河猴嘅原產地之一，但相信已經絕種。現時啲人見到嘅馬騮，聽講係後期有人刻意放生，再變成而家嘅野生品種。\n野生馬騮最多出現喺「馬騮山」。人養而開放畀公眾嘅有嘉道理農場，而家舊「鹿苑」改建為馬騮籠，有三隻馬騮，二仔一女。而以前荔園動物園亦都有養馬騮。\n文化.\n馬騮係中國嘅12生肖之一，排第九。\n關於馬騮個名點蒞，有唔同講法：\n據講以前馬舍有瘟疫，之後放馬騮喺馬籠度養，跟著啲馬就無事啦。所以後來就用「馬騮」嚟代表「猴」。\n同馬冇乜關係，馬騮係古代中文「猱」嘅反切音，猱即係猴。馬騮舊時又叫「馬留」或「馬流」。\n壯語以maxlaeuz【˩】指「猴」，讀音接近粵語「馬留」文讀音，所以「馬騮」應該係壯語音譯。"}
{"id": "7228", "revid": "1846247", "url": "https://zh-yue.wikipedia.org/wiki?curid=7228", "title": "臺灣", "text": "臺灣（），別名寶島（）、鯤島（）、福爾摩沙（）係東亞一島，東臨太平洋、北朝東海，領土面積36,197平方公里。而家係中華民國政府嘅主要領土。\n全島山勢險要、平原狹窄、地震頻頻，有唔少溫泉同死火山。高溫、多雨，春夏交接成日落梅雨，夏天有颱風，冬天最凍時得攝氏14度，年雨量2510毫米。受地形同氣候共同影響，臺灣有齊唔同嘅氣候區，自然景觀係就係多姿多采，但亦好多地震風災，自然災難成爲臺灣人生活一部份。\n2015年1月底臺灣大概有2,340萬人，以漢族為主，當中台語人佔七成以上，重有客家人、外省人同臺灣原住民。官方文字係正體中文，流通語言有國語、台灣話、客家話同埋一啲南島語。\n產業主要有高科技、熱帶農產品、旅遊同影音文化，名列亞洲四小龍，按照購買力去計，臺灣平均生產總值有成31,834美元（2009年），全球排24位，喺亞洲區排喺星加坡（第4）、香港（第8）、日本（第23）之後；總產值就排19位，同澳洲差唔多。\n臺灣係大中華地區唯一實施全面民主普選嘅地方，自1990年代解嚴後，言論、集會、人身自由喺島上都得到充份保障，但由極權到民主嘅過渡期中，島內藍綠兩派政黨對立壁壘分明，政治環境經常受統獨問題、群族融合、國際認同問題以至黑金政治所擺佈。\n名嘅由來.\n臺灣個名，一説源自臺南原住民西拉雅族嘅「Taian」或者「Tayan」，指「外來者」；荷蘭殖民時期叫「Taioan」，音譯成「大員」、「臺員」、「大灣」或「臺窩灣」，原本只係講今日臺南安平地區一帶，清朝演變成成個島嘅名。另一說指明代漢人由福建去臺灣海峽時，海峽有黑水溝之稱，水流兇險，有去無回，到埗後又因病疫而客死異鄉，於是將臺灣叫「埋冤」，後來因為大吉利是，按閩南話發音改成「臺灣」。\n臺灣又叫「福爾摩沙」，解做美麗島，相傳16世紀葡萄牙船隻路經臺灣時，水手高呼「Ilha（島）Formosa（美麗）！」，1950年代前曾經係歐洲國家對臺灣嘅主要稱呼。\n臺灣正式名係「臺灣」，同「台」相通，民間多數寫「台灣」，喺部分官方文件用「臺灣」。\n地理.\n臺灣本島一帶有22個小島，臺灣海峽至澎湖群島又另外有90個島。臺灣本島約佔中華民國實際行政區域98%，最大城市係臺北市。臺灣嘅屬島，東有龜山島、綠島、蘭嶼，北有彭佳嶼、棉花嶼、花瓶嶼、基隆嶼，西南有小琉球，而釣魚臺就有主權爭議而地位未明。\n至於臺灣海峽西側嘅馬祖、金門、烏坵，屬於中華民國福建省。而南中國海諸島好似東沙、南沙群島，就由高雄市管。\n地質.\n臺灣實情係由歐亞大陸板塊同菲律賓板塊相撞後擠出嚟嘅島。擠壓作用令臺灣島慢慢鼓起，形成島上好多山脈。花東縱谷將臺灣島一分為二，縱谷東邊嘅海岸山脈屬於菲律賓板塊，西邊嘅中央山脈、雪山山脈同玉山山脈就屬於歐亞板塊。玉山山脈形成後，再出現阿里山山脈。來自高山嘅雨水係咁沖刷，再造就山脈西側沖積平原嘅誕生。今時今日，板塊運動仍然持續，臺灣頻頻地震。\n臺灣全島南北縱長約395公里，東西闊度最長約144公里，環島海岸線長約1139公里，含澎湖群島總長約1,520公里，面積約35,915平方公里，個島似條蕃薯。因為四面環海，孕育咗各種海岸地形。北部海岸多岬灣同岩岸，西部海岸多沙灘、沙丘、潟湖、泥質灘地，南部恆春半島係珊瑚礁海岸，東部屬於斷層海岸，坡度陡峻而多斷崖。河流細長而急，河床有岩石凸出，亦有平沙鋪地，瀑布、壺穴、奇石滿布臺灣溪流。\n山脈多數呈北北東-南南西走向，主要有貫通南北嘅中央山脈，靠西有玉山山脈同阿里山山脈，北部有雪山山脈，重有東海岸嘅海岸山脈，合稱臺灣山脈。玉山主峰海拔3,952公尺，乃東亞第一高峰，有「新高山」之稱。\n平原同盆地佔臺灣地形只有三分之一，雖然又細又散，但人煙稠密。主要盆地有北部臺北盆地，中部臺中盆地兼埔里盆地，同埋東部地區泰源盆地等。嘉南平原位於南部嘉義、臺南同高雄，係臺灣最大平原。重有中部彰化平原，南部屏東平原，東北部蘭陽平原、東部花東縱谷等。\n臺灣嘅雨量充沛，河川密布，但河川地勢陡峻，河床比降大，易有水災旱災，而且天然湖唔多，最大係日月潭，所以臺灣有唔少人工水庫，到2006年底已經起咗109座水庫，儲水271,425萬立方公尺，有效容量219,905萬立方公尺，以曾文水庫最大，總容量71,270萬立方公尺，有效容量59,550萬立方公尺。家陣重有幾座水庫傾緊要起。\n氣候.\n事關北回歸線穿過臺灣島中南部，臺灣南北分屬唔同嘅氣候區。北部乃亞熱帶季候風氣候，南部係熱帶季候風氣候。5月到9月係臺灣夏季，氣溫經常達27到35℃，7月平均氣溫更有成28℃。冬季時間短，加上臺灣四面環海，一旦中國北方寒流南下，亦有海洋暖流中和，1月平均氣溫15℃以上，但合歡山、玉山、雪山等山區，仍然有機會落雪。\n臺灣平均年降雨量2515毫米，但因應季節、位置、海拔，雨量亦有變化。北部、東部全年有雨，基隆因降雨充沛而叫「雨港」，中南部雨季集中喺夏季。\n同香港一樣，臺灣每逢6月至9月都係颱風季節，颱風喺太平洋形成後，經常先會登陸呂宋或者臺灣，再吹落香港，所以臺灣受颱風衝擊亦比香港大；2009年8月颱風襲臺觸發八八水災，高雄小林村被滅，造成近700人死。\n生態.\n臺灣嘅森林主要受海拔影響。海拔1500公尺以下係闊葉林，1500公尺以上就係針葉林，3500公尺以上高山地帶有灌木或者草原。臺灣嘅海岸地區過去有大片紅樹林同沼澤，孕育好多潮間帶生活嘅動物，但今日只有臺南七股鄉溼地、臺北淡水河河口仍零星保留。最南端嘅恆春半島，仍有熱帶季風林同珊瑚礁。由於平地都俾人開發，體型龐大嘅野生動物只好匿入山區。\n棲息地破壞、外來物種入侵，亦影響原生動物，其中福壽螺、美國螯蝦、澳洲淡水龍蝦、吳郭魚呢四種外來物種抵臺後，無天敵制衡，搞到過度繁殖，導致臺灣原生田螺、螯蝦同鯽魚大減；17世紀時曾經滿山遍野嘅臺灣梅花鹿，亦因為鹿皮可以賣去日本，而幾乎絕種。1983年起，中華民國內政部營建署公告成立8座國家公園，自1986年起亦陸續公告咗19個自然保留區。\n人口.\n臺灣人口約23,133,074人（2010年4月統計），分四大族群：原住民、台語人（閩南人）、客家人、外省人。土著原住民約佔人口2%，其他絕大多數係漢族。但漢族又分為「本省人」（85%）同「外省人」（13%）。\n本省人係指台語人（75%）同客家人（15%），泛指1949年前遷臺嘅大陸移民。外省人係指1949年跟國民政府遷臺嘅新移民。雖然每逢選舉，群眾問題經常畀政客操控，但由於混居同通婚，除咗喺眷村，兩者已唔容易分辨。客家人主要分布喺北部桃園、新竹山區、苗栗；南部高雄、屏東；以及東部花蓮、臺東等地，台語人就周圍都有。臺灣亦有啲東南亞人口，有外勞、過埠新娘；由佢哋生嘅仔女，隱約形成一個新族群。\n至於原住民，臺灣政府共承認14個族，其中泰雅族、阿美族、布農族、卑南族、排灣族、魯凱族、鄒族、賽夏族、達悟族（即雅美族）合稱傳統9族；近年太魯閣族、賽德克族由泰雅族劃分出嚟，而撒奇萊雅族就由阿美族劃出來；而邵族同噶瑪蘭族亦同平埔族分家。不過，民間仍有唔少原住民，要求承認獨立身分。\n潛在世界遺產.\n臺灣並無聯合國承認嘅世界遺產，皆因1972年聯合國教科文組織通過《保護世界文化與自然遺產公約》以嚟，臺灣受制於國際孤立，中華民國無法簽署世界遺產公約。自2000年起，臺灣行政院文化建設委員會着手評估臺灣世界遺產潛力點，分別喺2002年、2009年評選出17個潛力點，兼且巡迴講解同做推廣，當中包括：玉山國家公園、大屯火山群、太魯閣國家公園、馬告檜木國家公園、澎湖國家風景區、卑南遺址、都蘭山、金門、淡水紅毛城、金瓜石、舊山線、阿里山森林鐵路、蘭嶼、桃園臺地、樂生療養院、排灣族、澎湖石滬、烏山頭水庫、嘉南大圳等。2010年國際文化資產日研討會發表烏山頭水庫及嘉南大圳成為臺灣人心目中最佳嘅世界遺產潛力點。\n歷史.\n石器時代.\n臺灣估計喺舊石器時代後期（50,000年前─10,000年前）開始有人住，島上發現到一啲新石器時代（始於公元前5,000年）南島語系民族嘅遺蹟。《三國志》記載吳國曾經出兵登陸夷洲，《隋書》亦有隋煬帝打琉球國嘅記載，但到底琉球、夷州係咪講臺灣，考起唔少專家。\n臺灣原住民分佈全島，特徵有紋身、口琴、卉服、織貝、腰機紡織、貫頭衣、親族外婚、父子連名、年齡分級、老人政治、鳥佔、獵首、靈魂崇拜、室內葬。太平洋各島嘅民族無論語言同風俗，都同佢哋有啲似，有講法認為佢哋係由臺灣飄洋出去。\n中古時期.\n南宋開始有漢人喺澎湖開墾；1171年宋乾道七年，正式駐軍澎湖，由閩南晉江縣去管。1225年趙括所著諸蕃志提到「泉有海島，曰澎湖，隸晉江縣」，將臺灣離島-澎湖正式劃入南宋版圖。\n1281年蒙古意圖東渡日本，兜過臺灣時，順手奪取澎湖，為征日做準備，從此將呢一區劃畀福建泉州府，主官為澎湖寨巡檢。明朝依循舊例喺澎湖設官，直到1384年明朝海禁後廢除。直到近兩百年後，即1563年，諗到沿海治安，先至恢復澎湖巡檢司。\n1622年荷蘭東印度公司佔領澎湖後，呢個官署曾短暫停頓，兩年後明朝福建巡撫南居益派兵進攻澎湖，驅逐荷蘭勢力，收復返澎湖列島。\n至16世紀中期當地原住民創立大肚王國（Kingdom of Middag），由15至18個村社組成，領土範圍位於大肚溪上中下游流域。1644年荷蘭人入侵後，大肚王國投降，荷蘭東印度公司同番王締約兼且承認佢番王身分，但明鄭王朝時期遭受打壓，清雍正年間又因抗清而滅亡。\n16世紀中期，臺灣沿海倭寇活躍，每次喺中國東南沿海食完大茶飯後，就匿入澎湖，然後再到臺灣，慢慢成為臺灣本省人一部分。歐洲探險者之中，葡萄牙嚟臺灣更早，用鴉片同原住民換啲嘢，無進一步殖民。\n1624年，海盜顏思齊喺魍港（另一講法係笨港）設立十個寨，由鄭芝龍繼承，佢最初係東南一帶最把炮嘅海盜，1628年俾明朝招撫。同年閩南大旱，鄭芝龍提議饑民去臺灣開墾，但有學者認為呢項提議得個講字。呢段時期，鄭芝龍變咗中國東南沿海商船嘅龍頭，控制中國大陸對臺貿易。\n荷西殖民.\n1624年，原佔領澎湖嘅荷蘭人同明軍簽約，放棄澎湖，轉入臺南，荷蘭人首先喺北汕尾（今臺南四草）起咗間商館，1625年喺「一鯤鯓」（今臺南安平）建成「熱蘭遮城」，為增加米、糖產量，開始招募中國福建居民去開荒。1626年至1642年，西班牙亦短暫霸住臺灣北部，西班牙人喺雞籠（今基隆）同社寮島（今和平島）打造聖薩爾瓦多城，之後又佔領蛤仔難（今宜蘭），又喺滬尾（今淡水）起「聖多明哥城」（今紅毛城原址）。\n荷蘭人同西班牙人喺東亞勾心鬥角，荷蘭人喺日本話西班牙企圖顛覆日本政府，引起日本鎖國，只准同中國同荷蘭做生意。荷蘭人亦無諗過今日留一線，他朝好相見，1642年攻佔西班牙嘅雞籠地區，將佢哋驅逐。荷蘭殖民王國係臺灣第一個有系統統治嘅政權，對平埔族亦有少少教育同傳教事業，但佔領目的只係為咗同中國、日本、朝鮮同南洋做生意。\n由於苛徵稅收，激嬲原住民，1635年起分別發動麻豆溪事件、蕭瓏事件兩大起義。1652年，鄭芝龍舊部郭懷一為首嘅漢族移民，亦包叉荷蘭人，但都俾荷蘭人鎮壓，荷蘭人又起普羅民遮城（今赤崁樓）加強防範。1661年南明延平郡王鄭成功去福建班馬，圍剿熱蘭遮城，同荷蘭人開片，一年後荷蘭人投降，結束對臺灣殖民。\n明鄭時代.\n自1662年擊退荷蘭人到1683年降清為止，鄭氏三代統治臺灣共23年。手執反清復明大旗嘅鄭成功，苦戰九個月，迫荷蘭臺灣長官揆一喺1662年2月1號簽紙投降，從臺灣躝屍趷路，鄭成功建立咗臺灣首個漢人政權。鄭氏喺今日臺南市一帶，建立赤崁東都明京，設一府二縣，另設澎湖安撫司。無耐鄭成功釘蓋，由佢個仔鄭經繼位，1664年改東都為東寧，有東寧王國之稱。\n不列顛東印度公司曾經同鄭氏政權簽訂通商條約，當時英國叫佢做「臺灣王國」或「福爾摩沙王國」。喺陳永華輔政下，建立完整中央政府體制，撫土民，通商販，興學校，進人才，定製度，境內大治；陳永華亦即小說家口中嘅陳鎮南，韋小寶嘅師父。\n鄭經死後，臺灣鬧政變，由二仔鄭克塽繼位，1683年清軍水師施琅為報鄭成功殺佢老母閤家之仇，攻入澎湖、臺灣，鄭克塽投降。一部分南明遺臣流落異鄉，有部分去咗當時由高棉王國控制嘅胡志明市、美荻，變成所謂「明鄉人」，一部分留喺臺灣，成為本省人一部分。清廷官員曾經叫政府放棄臺灣，但施琅極力阻止，康熙於是將臺灣劃入大清帝國版圖，歸福建省管轄。\n清治時期.\n清治時期由1683年起，直到甲午戰爭後將臺灣割畀日本，前後管咗212年。1684年4月，臺灣正式納入清朝版圖，但清朝並無積極經營建設，主要係叫人自己開荒。\n最初將十幾萬荷鄭時期已住喺臺灣嘅漢人，強制遣返，之後又嚴格限制大陸人移去臺灣，唔得帶老婆仔女，當然你有張良計，我有過長梯，唔少人偷渡去。但官吏苛征、又雞同鴨講，民變不斷，出名有1721年朱一貴事件、1786年林爽文事件、1862年戴潮春事件。\n到18世紀乾隆後期出現好多開墾移民，以福建漳州同泉州人居多，但兩派人因爭地問題，引起泉漳械鬥，清朝撓晒頭、無晒符；呢種對立令經濟發展更加難，雖然後來唔少仕紳介入擺和頭酒，要大家和和氣氣，平息咗糾紛，但今日臺灣仍然存有族群分立嘅積習。\n19世紀中葉後，面對列強壓力，臺灣自1860年起開放部分港口。第一次鴉片戰爭時，英艦幾次出現喺臺灣外海，試圖佔領北部基隆港同西岸梧棲港，但都佔唔到。\n1874年，日本話臺灣南部原住民殺害琉球漁民，出兵恆春半島，引發「牡丹社事件」。1874年5月27號，清廷馬上叫沈葆楨去臺灣，加強防衛，重革新臺灣行政；再由繼任人福建巡撫丁日昌繼承落去。1884年中法戰爭時，法國軍隊出兵澎湖群島同臺灣北部，令清朝更加認識臺灣喺海防嘅角色。\n1884年清朝同法國因為越南問題開炮，派劉銘傳去臺灣擔旗，滬尾大捷中成功驅趕法軍。1885年，清朝設立臺灣省，由劉銘傳出任臺灣首任巡撫，整理軍備，同時整咗唔少基礎設施，由佢督臺期間，臺灣第一條鐵路開通，由基隆港開到新竹，亦鋪設臺灣同福建之間第一條跨海電纜，建立咗電報局、煤務局、鐵路局，令臺灣短短五年間成為中國先進省份。但劉銘傳政府嘅唔廉潔，亦無考慮臺灣財政負擔能力，導致唔少民怨，1889年彰化就因為清田賦問題而爆發施九緞事件。\n1894年12月，時值甲午戰爭，唐景崧接任臺灣巡撫，清廷戰爭，簽下馬關條約，將臺灣同澎湖割畀日本。臺灣人建立臺灣民主國（Republic of Formosa）反抗，唐景崧就任臨時大總統，劉永福做大將軍，但日軍登陸後，臺灣民主國兵敗如山倒，開始50年日治時代。\n日治時代.\n自1895年6月17號日本喺臺北城舉行「始政式」起，1945年10月25號中華民國接收臺灣為止，臺灣俾日本管咗50年。日治初期，唔少臺灣官紳反抗，但短命政權臺灣民主國節節敗退，臨時大總統唐景崧着草去廈門，之後三個月，民主國同日軍血戰，14,000名臺灣兵戰死，史稱「乙未戰爭」，同時亦係臺灣史上最大戰爭。\n初期日本實施軍人統治，以保甲制管臺，直到1898年任命陸軍將領兒玉源太郎中將做第四任總督，又派後藤新平擔任民政長官輔政，軟硬兼施，臺灣政局趨向穩定。1908年，鐵路縱貫臺灣，臺灣南北車程由以前幾日縮短到1日。1919年日本派田健治郎做臺灣首任文官總督，建造水、電、公路、運輸、醫療、教育事業。又推動「農業臺灣，工業日本」政策，叫臺灣人種蔗糖、稻米，兼且開採金銅煤礦、森林、鹽等自然資源。同時，日本重劃臺灣行政區域，進行「市區改正」工作，臺灣境貌開始東洋化。\n日本又開始進行殖民教育，喺山區設番學校，平地設小學校同公學校，但因為小學校學費高，所以學生多數係日人子弟同臺灣富家子。雖然係噉，文治科學亦由呢個時期開始喺臺灣發展。\n不過，臺灣依然有反日情緒，以中、南部地方勢力最大，1915年更首次用宗教力量，引發西來庵事件，亦有以莫那魯道為首嘅霧社事件，最後都被鎮壓或勸降收場。自1920年代起，美國提出「民族自決」主張，臺灣讀書人要求自治，但後尾都因為左、右兩派分裂，加上殖民政府實行懷柔政策，反抗越來越少。\n「始政四十週年紀念臺灣博覽會」標誌住臺灣日治時代嘅高峰，鐵路貫通、衛生改善、郵信發達、農產豐收、人口遞增，1930年嘉南大圳同烏山頭水庫建成，令臺南州地區有150,000甲嘅土地得到充足水量。呢個水利工程當時係亞洲最大。\n1937年二戰爆發，日本喺臺灣推行皇民化運動，叫臺灣人效忠大日本帝國，講日文，改日本姓，着日本衫，改信神道教，總之乜都日本，直到今日，臺灣前總統李登輝話自己係「日本人」，就源自呢個政策。同時臺灣又喺1945年實行徵兵，投入中國及東南亞戰場，不過大戰已經去到尾聲，徵兵好快停咗。\n1945年8月15日，日本天皇發表終戰詔書，宣佈無條件投降，二戰結束。中華民國政府兩個月後去臺灣舉行中國戰區受降典禮，開始中華民國治臺時期，直到今日。\n中華民國.\n1945年，第二次世界大戰結束，日本簽署《降伏文書》，中華民國國民政府代表何應欽接收降書，由陳儀出任「臺灣省行政長官公署」最高行政首長，正式開始對臺統治。\n不過行政長官公署兼抵達臺灣嘅國軍形象麻麻，唔得民心，同臺灣人經常有拗撬，加上戰後經濟崩潰、惡性通貨膨脹、物價飛升，1947年初拉緝私煙小販時，引起警民衝突，卒之爆發影響深遠嘅二二八事件。國府當時指責參與者「陰謀叛亂」、「鼓動暴亂」、「臺灣獨立」、「陰謀叛國」，之後又展開清鄉行動，唔少百姓無辜入獄、處死、周圍有人間蒸發嘅個案。臺灣白色恐怖年代，呢件事一直係敏感話題，埋下本省人仇視外省人嘅情緒，亦為臺獨運動留底火種，直到1995年，當時嘅李登輝總統首次代表政府，正式向受難者同家屬道歉，但群族對立嘅情緒仍揮之不去。\n1949年，國民政府敗走臺灣，無耐韓戰爆發，中朝美韓為首嘅軍隊大戰，美國艦隊同時進駐臺海，共軍攻臺嘅計劃受阻，1958年爆發金門八二三砲戰，共軍由最初日日打，演變成單打雙停（單日打砲，雙日唔打）。直到1978年底至正式宣告結束對峙局面。\n呢段時間，臺灣社會受兩種重要法領影響，一條係1948年5月10號實施嘅《動員戡亂時期臨時條款》；另一種係1949年5月20號實行嘅《戒嚴令》，當時蔣介石總統以穩定政權、防止中共滲透為由，展開長期戒嚴，大興報禁書禁，緝捕異見人士，其中警備總署更令唔少臺灣人心驚膽跳，怕入去後無命返出嚟。雖然1950年代實行地方自治，縣級以下民意代表、行政首長、省議會，理論上由公民直選產生，但前提係要聽晒政府話，黨外人士多數被排除出局。\n臺灣同時利用美援，推行經濟改革。當時臺灣省省主席陳誠推行「耕地三七五減租條例」、「公地放領」同埋「耕者有其田」，穩定農業。工業上，藉住土地改革，帶動工商業發展，工業以加工出口為主。1953年經濟已逐漸恢復到戰前水準，加上日治時期嘅基建、中國來臺資金、技術同美援下，臺灣經濟開始起飛。\n1960年代，唔少工廠眼見工資上漲，搬出臺灣，臺灣經濟政策只好改成出口擴張。1966年，政府成立高雄加工出口區，係亞洲第一個加工出口區。1963年，工業佔臺灣國民經濟中嘅比重，已超過農業。直到第一次石油危機前，臺灣經濟保持雙位數增長。1968年，九年免費教育實施，同時亦利用學校推行三民主義思想。1969年9月16日，蔣中正喺陽明山撞車，身體狀況大不如前，臺灣政治開始下放畀佢個仔接手。\n去到1970年代，臺灣面臨三大挑戰，包括國際孤立、能源危機，以及蔣中正逝世。1971年，中華民國政府被迫宣佈退出聯合國，陸續解除同多國嘅外交關係，1979年1月1號，美國同中華民國斷交，臺灣人自此有「亞細亞孤兒」嘅叫法。\n同時，1973年全球爆發能源危機，嗰年11月，行政院院長蔣經國推動十大建設同十二大建設，穩住經濟發展。但1975年4月5號清明節午夜，蔣中正病因心臟病逝世，震撼朝野，事後由副總統嚴家淦繼任總統，直到1978年。1978年蔣經國當選第六、七任總統，成為臺灣走向民主政治嘅轉捩點。\n喺政治環境大逆轉下，臺灣黨外人士開始私印政論雜誌，要求落實民主政治同言論自由。1979年12月，高雄市發生臺灣規模最大嘅民主抗爭活動美麗島事件，示威者被軍事審判，引起國際矚目，陳水扁、呂秀蓮、施明德等人亦喺事件中漸露頭角。\n1980年代，臺灣已成功由農業經濟轉型到輕重工業，國民生產總值超過6000美元，同香港、南韓、新加坡位列亞洲四小龍，股市一片興旺，政府又擴建新竹科學工業園區，鼓勵內外廠商投資集成電路、電腦產業，由臺灣生產嘅電腦主機板，產量已躍居到世界第一。\n但經濟暢旺，並無令民主呼聲減弱，相反，哄動朝野嘅陳文成命案、江南案、十信案相繼發生，國民黨除咗喺島內涉嫌殺人，重派黑幫去美國暗殺筆名江南嘅異見人士。結果唔止臺灣黨外人士反抗更大，就連美國亦施壓，卒之1986年，政府默許民主進步黨成立；1987年7月14日蔣經國宣佈解除戒嚴令，隨後開放黨禁、報禁，容許民眾返大陸探親、展開國會改革。而喺江南案中疑似扮演重要角色嘅蔣經國二仔蔣孝武，從此無緣繼承大統；1988年蔣經國去世，由副總統李登輝繼任，蔣家王朝終於結束，臺灣正式邁向現代政治。\n1990年代，街頭抗爭已成為臺灣人家常便飯，較出名有519綠色行動、鹿港居民反杜邦設廠事件、五二〇農運、無殼蝸牛運動。李登輝喺1990年第一屆國民大會第七次會議當選總統選舉後，繼續推動民主化同本土化，任內曾六次修憲。\n1990年大學生發起三月學運，李登輝認同學運，又宣佈修憲同改選國民大會，1991年5月1日宣佈結束「動員戡亂」，卒之結束「萬年國會」，重拍板喺1996年舉行華人史上首次全民總統大選。1995年又落實全民健康保險。\n1995年中共越睇越對李登輝唔順眼，李登輝去美國康奈爾大學，發表「民之所欲，長在我心」演講，認為李登輝有臺獨傾向，又認為李登輝意圖影響中華民國首任總統選舉，中共於是喺臺海舉行演習，將飛彈射去基隆外海，當時臺灣人民恐慌，美國亦派出航空母艦到臺海。1996年3月23日，李登輝同連戰，以高票贏得中華民國第九任正副總統職位。\n1998年，中華民國政府通過凍省政策，變相廢除「臺灣省」，雖然有助減少政府架床疊屋嘅架構，但凍省、廢省亦引發尖銳嘅統獨爭議。一年後，李登輝提出特殊兩國論，宣稱中華人民共和國同中華民國係兩個對等「國家」，兩岸關係持續緊張。\n1999年9月21號臺灣集集發生黎克特製7.3級地震，簡稱921地震。102秒嘅震動，造成2,415人死、30人失蹤、11,306人受傷、11萬間屋被毀，成為臺灣自和平時代以來，死傷最慘重嘅災難。\n2000年3月18日，民進黨陳水扁、呂秀蓮，當選第十任正副總統，係華人共和史上，首次政黨和平更替，喺中港臺以至海內外都引起唔少關注。而由於民進黨嘅臺獨色彩，外界更加關注陳水扁上臺後，會唔會深化臺獨。2001年，廈門同金馬實施小三通，係兩岸自1949年以嚟，第一次小規模正式通商、通航和通郵；2001年，喺中共默許下，又以「臺澎金馬個別關稅領域」名義加入世界貿易組織。\n不過，兩岸關係喺2002年又陷入谷底，陳水扁喺嗰年8月，公開話臺灣同中國大陸係「一邊一國」，引發中、臺、美三方爭議。\n2003年，全球爆發SARS疫情，3月14日臺灣出現首宗病例，全臺恐慌，醫院封院、街坊封樓。2004年，陳水扁同呂秀蓮喺「字彈會轉彎」嘅槍擊事件下連任，引起社會好多爭論。雖然阿扁當選，但爆出多宗貪污醜聞，民望步步下跌，2006年9月9號，民進黨前主席施明德發起「百萬人民倒扁運動」，哄動臺灣。\n2008年3月22號，執政八年嘅民進黨落臺，喺新一屆大選中由國民黨嘅馬英九、蕭萬長勝出，臺灣民主政治第二次政黨輪替。同時，陳水扁亦因貪污醜聞，閤家大細被捕，昔日被喻為「臺灣之子」，今日瑯璫入獄。\n經濟.\n臺灣經濟係一個由政府當局主管投資同埋逐漸減少嘅國外投資引導嘅動態資本主義經濟體，政府喺經濟體系內扮演嘅角色逐步縮細。實施市場經濟後，無論投資、消費或儲蓄等都可以自己揀，好多大型嘅國營銀行同企業逐步邁向私有化。過去30年內，平均年均經濟增長達到8%，而出口導向政策賺取嘅外匯為工業化提供資金保證。臺灣嘅外匯儲備係世界第4。根據中華民國行政院主計處嘅統計顯示，臺灣地區人均國民生產總值，由1961年嘅153美元增至2008年嘅18000美元。\n臺灣人類發展指數喺世界國家中排名為25名，列為已開發國家。\n臺灣有好多世界之最，好似臺北101（TAIPEI 101）（世界第二高建築物，僅次於中東哈利法塔）、高雄港（世界第十二大貨運港）、東帝士85大樓（世界第15高）同臺北市（世界前30國際都市）等。\n經濟發展.\n喺日治時期前期，臺灣喺日本經濟嘅地位係糧食生產基地，只有少數食物儲藏加工業同輕工業。太平洋戰爭爆發後，臺灣因戰略地位被日本政府重新定位為南進基地，因此喺臺灣南部嘅高雄一帶發展軍事工業。國民政府遷臺後，將臺灣視為武力反攻大陸嘅基地，奉行軍事優先同穩定農業嘅經濟政策。自1960年代起，臺灣輕工業發展迅速，重工業就位居次要。政府為增加出口換取外匯，重設立加工出口區來增加外貿收入。\n到咗蔣經國時代，為擺脫石油危機，政府致力推動十大建設，為臺灣石化業同重工業打下良好基礎，咁啱適逢越戰，美國向臺灣訂購大量物資，呢啲因素都促使臺灣經濟快速起飛。由於經濟發展成功，臺灣晉身亞洲四小龍行列，亦達到新興工業化國家水平。之後政府注意到重工業喺經濟中嘅地位，實行積極嘅產業政策，設立中國鋼鐵、臺灣國際造船同埋臺灣中油等大型國營企業，亦有美國華僑返臺灣設立電子廠，好似臺積電、聯華電子等都取得成功。\n1980年代，政府擴建新竹科學工業園區，大力鼓勵內外廠商投資集成電路、電腦等高科技產業，以耗能少、污染低、附加價值高嘅技術密集型科技產業取代傳統產業，民間中小企業亦被電子產業嘅蓬勃發展所影響。臺灣嘅個人電腦主板產量位居世界第一，臺灣成為NIEs國家。並喺1995年2月國科會依行政院決議，設置南部科學工業園區。之後喺2002年由行政院核定成立中部科學工業園區，園區分佈喺臺灣中部嘅臺中縣市同雲林縣三個縣市。\n為接續蔣經國「十年經濟建設計劃」，1990年代初期政府提出嘅國家建設六年計畫只維持咗近3年，但亦率先開啟臺灣財政赤字大門。\n2000年中華民國總統大選由民主進步黨總統候選人陳水扁、副總統候選人呂秀蓮當選，政黨輪替所造成嘅政經效應導致隔年經濟首次出現1947年以來嘅負增長。另一方面，由於臺灣嘅電子工業多數係ODM，除咗宏碁已成為世界第二大電腦牌子、捷安特已成為世界知名高級單車牌子外，華碩（全球最大個人電腦主機板製造商）、友訊、趨勢科技、微星科技、長榮集團等未來仍有發展空間。中華民國政府至今（年）冇完全打開臺灣企業去中國大陸投資嘅限制。此外，民進黨政府提出新十大建設，希望加強基礎設施建設同新產業嘅養成。\n經濟結構.\n臺灣係全球第16大經濟體系，早年特色係中小型企業眾多，經濟結構已經由高科技產業取代原先嘅勞工密集工業，而且農業喺GDP中嘅比重由1952年嘅35%下降到2%。至今形成服務業同高科技產業合計比例過半嘅形勢，但亦面臨傳統產業快速外移（特別係中國大陸「磁吸效應」）嘅問題。\n臺灣嘅電子工業對世界經濟舉足輕重，大多數電腦電子零部件都係臺灣造。對外貿易係臺灣嘅經濟命脈，日本同美國長久以來一直係臺灣前兩大貿易夥伴，但喺2005年後退居二三名，中國大陸成為臺灣進出口貿易第一大地區，2006年進出口貿易國／地區前十名為：中國大陸、日本、美國、香港、大韓民國、新加坡、德國、馬來西亞、沙地阿拉伯、澳洲。\n另有部分轉向歐洲同東南亞市場，臺灣重係泰國、印度尼西亞、菲律賓、馬來西亞同埋越南的主要投資來源，此外，喺中國大陸有5萬幾個臺資企業，長期居留嘅臺商同家眷有30~40萬人。\n政治.\n行政.\n臺灣本島係由統治臺灣嘅中華民國政府或中華民國行政院實質管轄，政府體制具有內閣制同總統制混合嘅性質。臺灣現今最高統治者係中華民國總統，任期4年，由中華民國自由地區（臺灣地區）符合資格公民選舉產生，係中華民國國家元首同三軍嘅最高統帥，對內負責政治上嘅最高責任，對外就代表國家行使權責，並對五院有協調爭議權，並且直接任命行政院長。另外亦喺現有區域內實行地方自治，並可以由人民直接選舉產生總統同埋部分公職人員，並自1987年解除戒嚴令以及解除黨禁之後，政府唔限制人民團體成立政黨同埋個人政治主張，因此臺灣政黨林立。最大嘅兩個政黨分別係泛藍陣營嘅國民黨，同埋泛綠陣營嘅民進黨。\n臺灣省係中華民國省級行政機構，統轄臺灣大部分地區。自1990年代末期，中華民國政府採取省虛級化措施之後，臺灣省雖然依然存在，但原省政府所轄機關都會併入中央政府，因此行政作業實質上已經無省嘅存在。總統府、五院、大多數中央部會等中華民國中央政府機構都喺臺北市。\n臺灣人民依憲法享有言論自由而且民主政治運動澎湃，各人可持有唔同政治主張。臺灣廣泛受到爭論嘅政治問題係臺海問題同埋統獨問題，因而令人民支持嘅政治立場大致可劃分為泛藍陣營、泛綠陣營，因為外交情勢及環境綜合考量，人民基本態度為盡量維持現狀為主。\n法律.\n臺灣首部成文法喺17世紀嘅荷蘭統治時期實施，後經過以明律為綱嘅鄭氏王朝嚴刑峻罰、臺灣清治時期嘅大清律法、臺灣日治時期嘅六三法等特別法，至中華民國政府開始統治之後就以大陸法嘅中華民國法律為主軸。除了適用於臺澎金馬（即臺灣地區）嘅中華民國憲法同埋中華民國憲法增修條文外，重有法律同命令三個層級，其中，仍以中華民國憲法同佢嘅增修條文為基礎，所有規範都唔可以違背上面位階嘅規定。\n曆法同埋節日.\n各機關、官方文書中都採用民國紀元來紀年，通用曆法主要係國際慣用嘅公曆，民間亦通行農曆，並以民國紀年同西元紀年並行使用。\n紀念日同節日依據《紀念日及節日實施辦法》並彈性實行「週休二日」。\n國際交流.\n中華民國政府同教廷以及聯合國23個會員國保持正式外交關係，以官方名義參與國際組織有18個，並致力於加入亞太經合組織（APEC）、世界貿易組織（WTO）、世界衛生組織（WHO）、聯合國（UN）等相關國際組織同國際接軌，並以援外或者人道救援方式進行國際間交流，或以體育、經濟、學術、藝文、國際救援活動參與國際社會。並以非營利機構同志願服務團體等非政府組織（NGOs）融入國際社會。\n由於中華民國政府喺1971年退出聯合國，同世界各主要國家政府相繼斷交，再加上俾中華人民共和國政府封殺，相對影響到臺灣嘅國際交流。同一時期，由於臺灣喺經濟發展上漸有成績，因此同國際交流趨向以經濟援助方式同一啲小型發展中國家進行交流，喺李登輝時代政府藉由務實外交強化同友邦以及無邦交國家嘅雙邊關係，民進黨上臺後，仍維持此經濟援助導向。除此，自1993年起，臺北政府一直致力重返聯合國，同時透過喺聯合國擁有會員國嘅外交邦交國，以「中華民國」或「臺灣」等名稱嘗試重返聯合國同佢啲周圍組織，不過因為臺北同北京之間一直存在爭議（即臺灣海峽兩岸問題），北京方面唔同意臺灣以國家身份參與國際組織，令臺灣同國際組織（包括聯合國、世衛）嘅交流極之難。然而，中華民國政府成功喺1991年以中華臺北名義加入亞太經合組織，並喺2002年以臺澎金馬獨立關稅領域名義正式加入世界貿易組織。\n2009年4月29號，中華民國政府受世界衛生組織邀請，以觀察員身份參加世界衞生大會（WHA）。\n根據2003年國際組織年鑑有2074個非政府組織參與國際性活動，但其中以個人名義居多，而且實際參與嘅組織主要係以人道救援領域居多，例如世界展望會、紅十字會、國際佛光會、臺灣亞洲基金會、喜瑪拉雅基金會、勵馨基金會、知風草文教協會、慈濟基金會等，投入國際性救援個案頗為可觀，例如臺灣路竹會長期遠赴非洲、南美洲義診，伊甸社會福利基金會輸送物資關懷邊遠地區，而臺灣醫界聯盟基金會等組織同政府長期合作推動臺灣參與世界衛生組織，但臺灣非政府組織除咗國際醫療、人道援助組織之外，大多仍然缺乏國際活動嘅經驗。\n體育方面有中華奧林匹克委員會而且係國際奧會承認嘅205個國家奧委會之一，主要任務籌組代表團參加奧運、亞運等國際賽會及活動。而喺1957年成立嘅中華民國大專院校體育總會推動大專院校進行國際間賽事，並喺1987年加入國際大學生體育聯盟（FISU）成為會員國。另外重有中華民國殘障體育運動總會積極參與社會活動及國際運動競賽，近年來參與國際賽事有2006年遠東及南太平洋殘疾人運動會，獲得18金29銀22銅；2007年世界輪椅運動會（IWAS），喺臺北舉行獲得34金26銀30銅；2008年北京殘疾人士奧運會，獲得1金1銅。\n經濟方面，有中華民國國際經濟合作協會以結合企業界人士、團體同國外企業界人士、團體合作發展國際經濟交流，主要任務係舉辦或出席雙邊及多邊經濟合作會議，舉辦或協辦各國投資研討會或市場說明會，組團或派員出外訪問、簽署雙邊經貿合作協定或備忘錄。而重有臺灣亞太發展基金會（前身係亞洲基金會嘅臺灣分會）致力於促進美國同亞洲各國間嘅交流合作，推動各項發展援助計畫，並幫助亞太地區提昇政府治理同埋公共事務管理能力，推動改善經濟制度，並協助公民社會嘅發展，包括來臺參訪總統大選、來臺參訪九二一震災重建工作、來臺考察休閒農業發展、出國考察國外農業智慧財產權保護機制、去東帝汶考察內亂後重建工作並提供該國建議、推動臺灣印尼伊斯蘭交流互訪等工作。\n文藝方面，有喺1995年創立嘅臺灣文化基金會推動臺灣文化同國際交流，主要係進行城市節慶活動交流同埋訪問，並以臺灣文化行銷城市，同時增進臺灣同國際嘅了解同埋交流。\n宗教與文化.\n宗教.\n臺灣人民廣泛接納各種宗教信仰，而且政府同宗教之間政教分離，舉凡佛教、道教等宗教信仰都有一定追隨者。以信奉人口計，佛教同道教（包含民間信仰）係臺灣兩大宗教，大部分臺灣漢人同時信佛教同埋道教；原住民部落就普遍信基督宗教。\n其他宗教雖然冇咁普遍，但都有唔少信眾，好似基督教、天主教、伊斯蘭教、一貫道。此外，新興宗教、氣功法門等廣義嘅宗教信仰，喺臺灣亦各有唔少信徒，成日有相當活躍嘅傳教活動。\n臺灣民間信仰普遍拜祭媽祖、土地公、關公、城隍、孔子等神祇。如今，佛教、道教、儒教等宗教喺臺灣嘅區分已經非常曖昧，佢哋相互影響融合成為另一種多神教，喺寺廟入面，各種唔同宗教嘅神靈被共同祭祀係好常見；例如艋舺龍山寺主祀佛教觀音菩薩，亦兼祀道教嘅媽祖、關帝君、文昌君等。呢種融合佛道嘅民間宗教對社會生活影響相當大，而各地亦有各自盛行嘅神明祭典。\n本土文化.\n以河洛人為代表嘅河洛文化、客家人代表嘅客家文化同埋外省人帶來嘅新文化喺臺灣島上共處融合。同時，重有原住民所代表嘅南島文化。除此之外，由於臺灣日治時期長達50年（1895年—1945年），加上歐美對臺灣嘅深刻影響，臺灣文化亦融合咗日本、歐美等地嘅文化特色。\n以傳統嘅農曆作為基礎嘅春節、端午節、中秋節等喺臺灣屬於國定紀念假日。亦有唔少深具臺灣特色嘅民俗慶典，好似每年一度嘅迎媽祖、元宵節著名嘅地方民俗活動苗栗火旁龍、鹽水蜂炮、王爺遶境儀式嘅東港燒王船、中元普渡時嘅頭城搶孤、三峽祖師廟神豬比賽等等。由於臺灣廟宇香火鼎盛，因此由大陸流傳而來嘅廟宇文化喺臺灣發揚光大，臺灣嘅城隍，媽祖，關帝君等祭典活動成為臺灣特殊文化，神祇陣頭結合武學同藝術嘅八家將、宋江陣、舞龍舞獅民俗表演變成臺灣特殊技藝文化，著名有明華園、霹靂布袋戲、九天民俗技藝團等，其中有啲表演團體已邁向國際舞臺。喺神祇誕辰就不時出歌仔戲、布袋戲、戶外電影等，但近期有被電子花車或康樂隊取代趨勢。\n傳統民眾幾盛行採信農民曆，並依所載吉辰良時作為房屋落成、新店開張，或婚喪喜慶等日常活動嘅準則，亦會依照生肖沖卦作為婚姻參考。由於民間盛行安太歲習俗，不少民眾喺過年期間會依農民曆所載沖犯太歲嘅生肖而到寺廟請求安太歲並安置光明燈，再由寺廟代為舉行祭祀活動，以趨吉避凶。\n原住民文化各族各有其特色，布農族文化為射耳祭（以箭射獸耳禱求獵穫豐收）同小米祭、皮衣製作技巧、多音部合唱；鄒族就係戰祭、收穫祭與揉皮技術；賽夏族每兩年舉辦一次矮靈祭；達悟族嘅飛魚祭；排灣族人嘅五年祭；魯凱族嘅陶壺及琉璃珠製作、雕刻藝術；卑南族就係海祭、男性嘅猴祭及女性嘅鋤草祭；阿美族嘅無半音五聲音階等等。\n臺灣除咗受到中華文化及南島文化影響之外，以日本文化對臺灣影響最大，從日治時期受到日本嘅溫泉、日本酒、雜燴、和室等影響，到家下卡拉OK、電視劇、漫畫、動畫、電視遊戲、Cosplay等，目前臺灣有兩個電視頻道專門播日本節目，影響可謂深遠。好多後生鍾意日本偶像明星、蒐集日本流行資訊，呢啲鍾意日本文化嘅青年人稱為哈日族。依據2009年統計，有大概四成臺灣人對日本有好感。\n西方文化對臺灣影響都唔細。一方面係由於天主教與基督新教，喺臺灣地方文化中扮演默默紮根角色，好似改編臺語詩歌，偏遠地區地方教堂嘅貢獻等。此外，歐美教育喺臺灣教育界往往被引為典範，近年來臺灣教育改革就係基於歐美教育嘅精神而制定，臺灣嘅森林小學以及小留學生文化亦係深受歐美影響。\n臺灣意象.\n中華民國行政院新聞局喺2006年年初舉辦「尋找臺灣意象」系列活動，係作為定位「臺灣國家」品牌嘅一個起點，希望透過全民參與凝聚共識，發掘臺灣好多美好而獨特嘅風貌。由民眾同網友以手機投票同埋網上投票選出足以代表臺灣嘅「臺灣意象」24名，共有529,676票。再以五大意象為主題舉辦臺灣意象徵圖活動向民眾徵圖。\n依票選名次分別係布袋戲、玉山、臺北101、臺灣美食、臺灣鮭魚、、阿里山、花蓮太魯閣、原住民圖騰、雲門舞集、總統府、日月潭、客家桐花、歌仔戲、廟會、野百合、高雄市愛河、蝴蝶蘭、晶圓、圓山飯店、鳳尾蝴蝶、臺灣獼猴、24小時嘅生活、元宵花燈。\n民眾自行推薦嘅意象頭五名係卡拉OK、小綠人、慈濟、臺灣人嘅精神、淡水。\n語言同埋文字.\n臺灣寫楷書字，國語（華語）係共通語言，亦通行閩南話（臺灣人叫做臺語）同客家話；而臺灣又分幾種口音。外語之中，英文同日文最多人學，當地話亦吸收唔少英、日文嘅元素。臺灣原住民亦有唔同語言（南島語系）。\n國語雖然係普通話嘅前身，但兩岸分治後，兩者有啲啲唔同。臺灣五湖四海嘅移民融合下，捲舌音、兒化韻逐漸消失，情況同港式廣東話開始唔分N、L音；GW、G音不分差唔多。聲調同樣唔一致，例如亞洲嘅「亞」字，臺灣讀第三聲，大陸讀第四聲；另一個顯著例子「垃圾」，大陸讀lājī，臺灣讀lèsè（勒涩）。臺灣國語亦結合一啲俚語好似「槓龜」（輸賭）、「夯」（流行）同「歐吉桑」（男長輩）、黑輪（關東煮）。有時同一件嘢，意思更唔相同，例如土豆，臺灣解花生，大陸解薯仔；而臺灣叫薯仔做「馬鈴薯」。\n雖然差異係有啲，但大部分情況下，兩岸嘅人都傾到偈，好少話溝通唔到。\n教育同埋文藝.\n臺灣現行學制係國民小學6年制、國民中學3年制嘅義務教育，高級中學3年制（包括高級職業學校）、普通大學4年制，而師範、法律（得東吳大學係，其餘大學重係四年制）、部份大學建築系所、獸醫學系係5年制，牙醫系係6年制，醫學系係7年制。技職教育體制有五年制專科學校（五專）、兩年制專科學校（二專）、兩年制技術校院（二技）同埋四年制科技大學及技術學院（四技），大學可設置研究所，培育碩士及博士等研究人才。臺灣最出名大學係國立臺灣大學，以及包括：國立成功大學、國立中央大學、國立政治大學、國立清華大學、國立交通大學、國立臺灣師範大學、國立臺灣科技大學等亦係臺灣著名高等學府。\n高級中等教育方面，可分為強調綜合理論同埋道德素養教育嘅高級中學同埋以技職教育、職場專業培養為方針嘅高級職業學校（都係三年制）。\n另在非正式教育機構重有2─6歲學前機構幼稚園，訓練學生加強某特定科目嘅補習班，家庭教育亦係教育嘅重要一環。社會教育方面，臺灣終身教育風氣盛行，各地都有專為成人教育設計嘅學院機構。技術教育方面，臺灣有隸屬行政院勞委會嘅職業訓練中心同埋民間各類語言或電腦等學習機構。由於網絡發達，因此唔少機構及坊間開辦網上教育，以建立網上學習環境，激發學習動機，進而帶動網上學習。\n藝術.\n中華民國政府遷臺初期，大力推行「去日本化」，強力推行國語教育。戒嚴時期，政府以官方力量推動文化發展，推動中華文化復興運動，文化呈現反共、傳統、一元嘅特質。1987年，臺灣解嚴後，多元文化思想受國內外好多因素推波助瀾下逐漸興起。1996年，開始出現本土化或去中國化浪潮。\n臺灣地區目前有三間著名嘅藝術大學，分別係臺北藝術大學（關渡）、臺灣藝術大學（板橋）、臺南藝術大學。\n音樂.\n戰後初期，臺語歌曲一度流行，音樂界亦創作咗大量反共愛國歌曲。喺民間，由香港傳入嘅國語流行歌曲同埋美國音樂風行一時。1970年代，知識青年疾呼「唱自己的歌」，校園民歌因此風行。1970年代以後受日本演歌文化影響，那卡西同夜總會等騷場文化喺臺灣亦非常盛行，好似臺語歌后江蕙及黃乙玲等人就係出身騷場嘅代表人物。1980年代講究「字正腔圓」嘅國語老歌風行一時，代表人物係有亞洲歌后之稱嘅鄧麗君。受到西方搖滾樂嘅影響，喺民歌時期結束後，羅大佑等人將社會百態、政府等當時受到壓榨嘅百姓生活寫成歌曲，造成知識份子一時引起嘅共鳴。近幾年臺灣已經成為世界華語樂壇嘅中心，張惠妹、周杰倫、五月天、S.H.E、羅志祥等歌手紅遍兩岸三地及新馬地區，成為華語樂壇嘅重要力量，因此吸引唔少來自亞洲各地嘅新秀去臺灣大放異彩，例如梁靜茹、光良、品冠、孫燕姿等人。\n古典音樂界名人包括林昭亮（國際知名小提琴家）、范宇文（台灣第一美聲聲樂家）、張正傑（創意天王大提琴家）、朱苔麗(旅義聲樂家)、朱宗慶、趙琴（廣播音樂作家）、曾宇謙（國際性青年小提琴家）、陳必先（鋼琴家）、葉麗娜（鋼琴家）、顏慈瑩（鋼琴家音樂作家維若妮卡）、蘇顯達（小提琴家）、賴英里（長笛家）、陳冠宇（跨界鋼琴家）、李哲藝（跨界創意作曲家豎琴家）、谿客（美聲音樂詩人賴婷玲）、呂超倫（大提琴家）、范姜毅（留德鋼琴教育家）、林伯杰（音樂雜誌總編樂評人）、車炎江（男中音、樂評人、音樂學者）。流行音樂界名人有劉家昌、林志炫、許景淳、劉文正、費玉青、周杰倫、張惠妹、江蕙、蔡琴、羅大佑、李宗盛、黃韻玲、蔡依林、謝宇威、五月天、林俊逸、S.H.E、羅志祥等。\n文學.\n中華民國政府遷臺初期，政府大力推行反共、懷鄉文學，著名反共文學作家有王藍（代表作《藍與黑》）、姜貴（代表作《旋風》）同埋司馬中原（代表作《狂風沙》）。同時，西方現代文學亦係當時臺灣文壇嘅重要力量，代表有白先勇、王文興，而現代主義文學代表作就有《臺北人》、《家變》等。1960中後期開始，一啲本土作家以《臺灣文藝》、《笠詩刊》為陣地，重拾鄉土素材，關注農民同埋勞工等低層階級嘅命運，作品隱含批判精神，終於喺1977年（民國六十六年）引發鄉土文學論戰。解嚴後，文學更加多元化。近幾年，伴隨網絡興起，網上文學成為新嘅風潮。\n名人包括余光中、洛夫、席慕蓉、向陽、龍應台、鄭愁予、劉墉、白先勇、簡媜、張曉風、張曼娟、吳若權、蔣勳。\n美術、戲劇同舞蹈.\n臺灣美術喺1950年代，畫壇主流以大陸來臺嘅水墨畫家同埋日治時期嘅本土西畫家為主，繪畫技巧比較傳統。1960年代開始，新生代畫家引入西方抽象畫等風格，美術風格走向西化。1970年代鄉土意識抬頭後，繪畫題材再趨本土化。解嚴之後，美術界生態多元自由，風格亦日益前衛。\n戲劇方面喺二戰之後，由於早期政府嘅大力推廣下，京劇等大陸劇種喺臺灣得到大力扶持；另一方面歌仔戲、布袋戲等本土劇種仍然係庶民大眾嘅重要娛樂方式。隨住電視嘅出現，布袋戲、歌仔戲開始講求聲光效果，而重新受到重視。而國劇同國語話劇就融入創新元素，經常以小劇場等形式表演，舞臺劇表演成為臺灣極具活力嘅藝術活動。\n臺灣舞蹈方面，除咗充分表現臺灣文化意味嘅民俗舞蹈（好似八家將、新港舞步、陣頭），臺灣現代舞亦有小規模發展，尤其雲門舞集。\n名人包括林懷民（舞蹈家）、魏海敏（京劇表演藝術家）、董陽孜（書法家）、梁丹丰（畫家）、吳兆南（相聲表演藝術）、賴聲川（舞台劇表演藝術）、樊光耀（相聲戲劇表演藝術）、廖瓊枝（戲劇歌仔戲）。\n電影.\n中華民國政府遷臺後，臺灣電影喺官營製片廠嘅經營下，拍攝大量國語劇情片，其中唔少都帶有反共色彩。同時，臺語片亦靜靜興起，題材以民間故事等為主。1960年代，健康寫實電影成為電影界嘅主流，代表作有《蚵女》、《養鴨人家》等。同時，香港製作嘅電影亦喺臺灣廣受歡迎，亦影響到臺灣本地嘅電影制作路線，文藝片、武俠片同埋功夫片成為一時主流，文藝片代表作有《彩雲飛》、《一簾幽夢》等。\n1970年代，伴隨住外交困境，中影整咗大量愛國政宣影片，好似《英烈千秋》、《梅花》、《汪洋中的一條船》等。1980年代起，《兒子的大玩偶》等影片開始咗「新電影」風潮。解嚴之後，後新浪潮電影興起，李安同蔡明亮成為呢個時期嘅代表導演。同時，伴隨住美國荷李活等洋片大舉進入，國片嘅環境同埋市場日益萎縮低迷。2008年，《海角七號》創下超過五億新臺幣嘅空前票房並贏得第45屆金馬獎六個獎，並帶動《囧男孩》、《九降風》、《一八九五》等臺灣自製電影票房，可以話係說為長期低迷嘅國片注入一支強心針。\n名人包括李安、甄珍、侯孝賢、林青霞、張艾嘉。\n媒體.\n1962年，臺灣第一間電視臺臺灣電視公司成立。冇耐中國電視公司同埋中華電視公司陸續開播，臺灣電視業進入老三臺時代。但當時三臺都由政府機構同埋國民黨掌控，喺娛樂大眾嘅同時亦扮演政府嘅宣導工具。1969年，中視播出《晶晶》，係臺灣第一部電視劇。報禁喺民國七十七年（1988年）1月1號正式解除後，臺灣嘅新聞、廣播電視傳播媒體順勢蓬勃發展，令媒體自由化，民眾將媒體視為生活嘅一部份，絕大部份資訊更係由傳播工作者嘅傳達因而得知。同時楊麗花、葉青歌仔戲同布袋戲亦紛紛登上螢幕，傳統藝術唔再淨係以固有形式進行表演。1993年，政府開放成立有線電視臺，隨後喺1998年又開放首間民間經營嘅無線電視臺民視。而為普及多元文化同埋尊重弱勢群體，又陸續開播公視、客家電視臺同埋原住民電視臺。喺解嚴之前，臺灣影響最大嘅兩份報紙係《聯合報》同《中國時報》，1980年代後，《自由時報》興起，成為第三大報。近年，《蘋果日報》快速發展，報業格局再演變為四大報。廣播事業亦有發展，除咗傳統嘅中廣等之外，飛碟電臺、KissRadio等亦成為重要嘅廣播電臺。網絡快速興起，網絡文化亦成為臺灣文化嘅重要組成部分。\n名人包括趙少康、李艷秋、盧秀芳、李四端、張雅琴、楚雲、秦夢眾、謝志偉、沈春華、胡婉玲。\n交通.\n鐵路.\n臺灣早期嘅鐵路運輸，係以人力為動力嘅軌道輕便臺車，路線綿延全臺；目前臺灣主要鐵路經營管理係由國營企業臺灣鐵路管理局負責營運。臺鐵路線主要包括西部幹線、北迴鐵路、南迴鐵路、東部幹線。合計環島一周。主要列車型號包括負責長途客運嘅自強號、莒光號、復興號，以及負責城際通勤運輸嘅區間車等。\n喺臺北都會區，捷運係主要嘅鐵路運輸。第一條捷運係1996年3月28號開嘅木柵線，至今已經形成雙十字路網。高雄捷運紅線喺2008年3月9號通車，高雄捷運橘線就喺2008年9月21號正式通車營運。\n2007年2月1號，臺北至高雄嘅臺灣高鐵開始營運，係個規模龐大嘅民間興建營運後轉移模式（BOT）建設案。車體技術採用日本嘅新幹線系統，但軌道就用部分嘅歐洲系統，係日本新幹線系統第一次將技術輸出海外，亦係首次喺非日本區域商業營運。從全程只需90-120分鐘，形成臺灣西部南北一日生活圈。高鐵嘅出現強烈衝擊臺灣國內線航空業嘅經營。\n喺臺灣糖業，林業同礦業嘅繁盛期，重有專門鐵路進行運輸。糖業鐵路喺1980年代後，因公路運輸興盛，大部分都已經停止營運。而林業鐵路重有阿里山森林鐵路，太平山森林鐵路以及烏來嘅臺車繼續運作。煤礦鐵路絕大多數因礦場荒廢而消失於荒野之中，部分因為起道路而消失，目前仍然繼續運作嘅煤礦鐵路係位於臺北縣平溪鄉嘅臺灣煤礦博物館。另外位於臺北縣金瓜石礦山喺採金時期亦有好多金礦鐵道，但1950年代後，由於採金成本日益提高，再加上礦脈枯竭，因此隨住礦坑關閉，金礦鐵道亦成為歷史，目前僅餘仍然運作嘅金礦鐵道係臺陽合金公司所屬嘅九號、十號坑金礦鐵道。\n公路.\n臺灣有縱貫西部走廊嘅中山高速公路、福爾摩沙高速公路，以及橫跨東、西部嘅蔣渭水高速公路等三條南北高速公路。而省道更遍佈全島，好多客運公司專門經營臺灣各大都市間嘅公路客運運輸，過去呢項工作係由公營嘅臺灣汽車客運公司負責。\n至於長途運輸方面，1990年代開始，民營業者開始以低票價及豪華設備服務為號召，大量搶佔原本由臺汽一家獨佔嘅市場地位。為提升競爭力，2001年後，臺汽民營化，並改名國光汽車客運。目前臺灣嘅長途公路運輸以國光客運同埋統聯客運為市場龍頭。\n空運.\n臺灣有桃園國際機場、高雄國際機場兩個主要國際機場同埋臺北松山機場、臺中清泉崗機場兩個次要國際機場，多數大城同多數離島地區亦設有機場。臺灣本島嘅各大都市間、以及和各離島之間，都有常態班機往來，形成便利嘅航空網。臺灣最主要嘅航空公司係中華航空公司同埋長榮航空公司。除此之外，重有復興、立榮、華信、德安等航空公司。\n海運.\n臺灣主要國際港口有高雄港、基隆港、臺中港、花蓮港同埋蘇澳港。另外重有1990年代開闢嘅臺北港、歷史悠久嘅安平港同2010年代嘅新竹港。高雄港係其中最大嘅港口，負責臺灣60%以上嘅貨物裝卸同埋75%以上嘅貨櫃裝卸。\n目前喺臺灣本島同澎湖、金門等離島之間，船依然係主要嘅交通工具。臺灣到澎湖列島之間嘅船有臺華輪（高雄港）、今日之星（臺南安平港）、滿天星客輪（嘉義縣布袋港）。每日都有航班。臺東富崗港到蘭嶼同埋綠島之間都有航班。臺灣本島到金門之間嘅航班係由高雄港出發嘅金門快輪。臺灣本島到馬祖之間，就有從基隆港出發嘅臺馬輪同埋合富快輪。另外可以喺金門直接搭船去中國廈門。\n運動.\n由於中華人民共和國喺國際場合上不斷施壓，至今中華民國政府多以「中華臺北」（Chinese Taipei）名義參加國際體育競賽，目前臺灣實力較具國際水準嘅項目包括棒球、壘球、跆拳道、撞球、乒乓波、羽毛球、網球、軟式網球、射箭、射擊等。2004年雅典奧運靠跆拳道選手陳詩欣、朱木炎奪得奧林匹克運動會參賽史上首兩面金牌。2006年成棒隊喺多哈亞運奪得第一面亞運金牌。2009年喺高雄市舉辦嘅世界運動會係臺灣首次主辦嘅國際性綜合運動會。（睇中華臺北國際大型運動會獎牌一覽）\n棒球.\n棒球可以話係臺灣最受歡迎運動，早喺日治時期就由日本引入臺灣。1968年臺東縣紅葉少棒隊擊敗到訪嘅日本少棒明星隊，隔年金龍少棒隊更奪得世界少棒大賽冠軍，開始臺灣三級棒球嘅黃金時代。1990年，中華職棒正式成立，臺灣成為繼日本、韓國之後亞洲第三個擁有職業棒球聯盟嘅國家。之後一度因爆發簽賭打假波事件及臺灣大聯盟嘅成立，導致觀眾人數銳減，但喺2001年主辦世界盃棒球賽並奪得第三名後，臺灣棒球熱潮再現。經過幾年棒球熱潮後，中華職棒票房喺2006年球季呈現大幅衰退，一般認為同王建民掀起臺灣球迷收睇大聯盟嘅熱潮，進而體認到臺灣職棒競技水準同國外嘅差距，加上認為中華職棒對自身問題（好似成立二軍、球員待遇、安全防護機制等）唔可以反求諸己所致。而喺2008年，又爆發黑道介入中華職棒嘅簽賭案（黑米事件），導致米迪亞暴龍隊解散，加上中信鯨解散，2009年中華職棒嘅球季得番象獅牛熊四隊。\n早喺日治時期就已經有臺灣棒球好手去日本打波，綽號「人間機關車」嘅吳昌征能投善打，喺1995年進入野球殿堂。1980至90年代，三位投手郭源治、郭泰源同莊勝雄因為喺日本職棒嘅優異表現，被合稱為「二郭一莊」；之後有呂明賜、郭李建夫、陳偉殷等球員陸續去日本打波。近年來就有好多球員去美國打拚，目前已有陳金鋒、曹錦輝、王建民、郭泓志、胡金龍同倪福德等人曾經登上美國職棒大聯盟舞臺。"}
{"id": "7229", "revid": "161230", "url": "https://zh-yue.wikipedia.org/wiki?curid=7229", "title": "檐蛇", "text": "檐蛇或者簷蛇（讀鹽寫，澳門中山粵語方語讀鹽蛇），學名（拉丁文）Gekko chinensis，係一種爬蟲類動物。又叫做四腳蛇，或者壁虎、守宮。\n檐蛇好似一隻細嘅蜥蜴，響全世界溫暖地方都搵得到，識得用聲同其他檐蛇溝通。\n檐蛇無眼蓋，但有塊透明膜可以俾佢條脷舐乾淨。\n生活習性.\n壁虎科喺地球上生活超過五千萬年，並且遍佈全球。因為佢有好強嘅適應能力，能夠喺好多環境下生存，好似沙漠同埋熱帶地方。\n喺呢啲地方，檐蛇呈現生物中嘅多樣性。\n亞科.\n時至今日已知嘅有大概90屬共1050種檐蛇。根據形態同埋來源可分為四個亞科：\n外形體態.\n檐蛇身體嘅顏色同垂直型瞳孔都係為適應黃昏或夜行習性，瞳孔收縮時形成四個細窿。\n具有趾墊，趾墊上嘅鉤仔可協助附喺不規則嘅表面上。\n棲息地.\n視乎品種，多數鍾意陰涼角落。\n作息.\n大部分檐蛇（大概75%）係喺挨晚或晚黑出沒。\n嘢食.\n昆蟲仔、蚊蟲、蜘蛛、蟋蟀等。最大隻嘅連鼠BB都食。　\n繁殖.\n有性繁殖。卵生。一次生一到兩隻蛋，蛋殼脆。大細視乎品種。一般住宅簷蛇生白色蛋。\n民間相關事項.\n相傳簷蛇受驚嚇危急走佬時會自斷一截尾，條尾斷咗出來都重識得郁。\n簷蛇甩咗條尾，會生返出嚟。\n有啲老人家嚇頑童話嗰橛尾會走入耳仔。冇事實根據。祇係令細路唔敢接近簷蛇。"}
{"id": "7230", "revid": "47089", "url": "https://zh-yue.wikipedia.org/wiki?curid=7230", "title": "簷蛇", "text": ""}
{"id": "7231", "revid": "47089", "url": "https://zh-yue.wikipedia.org/wiki?curid=7231", "title": "四腳蛇", "text": ""}
{"id": "7232", "revid": "47089", "url": "https://zh-yue.wikipedia.org/wiki?curid=7232", "title": "壁虎", "text": ""}
{"id": "7233", "revid": "14", "url": "https://zh-yue.wikipedia.org/wiki?curid=7233", "title": "鹽蛇", "text": ""}
{"id": "7234", "revid": "14", "url": "https://zh-yue.wikipedia.org/wiki?curid=7234", "title": "猴", "text": ""}
{"id": "7235", "revid": "243246", "url": "https://zh-yue.wikipedia.org/wiki?curid=7235", "title": "竹", "text": "竹係草本植物，不過佢生得大，好多人都當佢係木本嘅樹，叫做竹樹。所以有幾種竹係世界最大樖嘅草本植物。\n世界上有成千種竹，凍定熱嘅地方，都有佢嘅品種。竹個莖係一節節咁，另外有地下莖，地下莖會生芽成為另一樖竹，所以竹可以生到成個林咁。\n特徵.\n已經知道全球大約有1225種竹。通常好少開花，但生得好快，有啲竹嘅空心每日可以成長40厘米，而成年竹最高可以達到35-40米。竹生得快嘅原因係佢嘅枝幹分節。當其他植物只有頂端嘅分生組織喺度生長緊嘅時候，竹就每節都喺度生長。之但係，隨住竹不斷長大，竹節外面包住嘅鞘就會甩，竹就會停止生長。\n分佈.\n全世界都有，除咗歐洲。佢主要分佈喺北緯46度到南緯47度之間。\n用途.\n竹通常可以用嚟做器具同傢私，建築材料，好似竹棚同戲棚。有啲品種嘅竹，佢嘅竹筍可以食。"}
{"id": "7236", "revid": "14", "url": "https://zh-yue.wikipedia.org/wiki?curid=7236", "title": "竹樹", "text": ""}
{"id": "7237", "revid": "14", "url": "https://zh-yue.wikipedia.org/wiki?curid=7237", "title": "竹林", "text": "竹林，生滿竹嘅林。喺東亞各地有佢文化意義。竹與一般樹木唔同。竹非常之粗生，一支支生出來，有地下莖相連，生得密密麻麻，又生得非常之高，因而成林。竹林極之陰森，日光難透入地表，其他草木好難喺下面生長。\n竹林生得極密，有如天然嘅牆，人好難穿過，有如與世隔絕，非常清幽。因而修道之所如寺院咁，唔少都會種竹成林。\n竹由於用處甚多，竹林亦為人提供資材。\n文化上至出名有竹林七賢，佛教亦有竹林精舍。"}
{"id": "7239", "revid": "85891", "url": "https://zh-yue.wikipedia.org/wiki?curid=7239", "title": "順德", "text": "順德，喺廣東南面珠江三角洲，東面係番禺，南面係中山、江門同新會，西面係鶴山同高明，而北面係禪城，同南海。家下係佛山市嘅市轄區，叫順德區，區治大良。境內有唔少河涌，土地肥沃，所以漁農業都好發達。1980年代改革開放後，因為響香港有唔少原藉順德嘅人士，所以有唔少香港廠家響度起工廠，投入資金，令佢成為南方一個輕工業重鎮，其中以電器最出名，成為咗「廣東四小虎」之一，亦都係中國大陸同廣東省最富庶嘅地方之一。\n地理.\n山.\n順德北有都寧，西面有天湖，西北面有西淋山。\n水.\n北江水由南海入順德，叫河澎海，再向東南，屈返北，到扶閭海，之後又到東纍石海。北江分支，主流入番禺，過咗沙灣水，就流入珠江。另一支去到板沙海入中山。\n西江水都由南海入順德，經甘竹灘水分支，東支去到板沙海同北江支流會合。另一支過仰船岡，到仰船海，過江門新會作海。\n史.\n秦朝到東晉，順德塊地基本上係番禺縣地方，南北朝到明朝初期屬南海縣同新會縣地頭，中間五代十國嗰時喺咸寧縣。唐代陣順德度開始有墟市。\n南漢乾亨元年（917）改廣州做興王府，仲照著唐長安嘅建置，將新會縣拆成咸寧、常康兩縣同永豐、重合兩場，以拱衛都城。咸寧縣治就喺而家嘅順德北滘簡岸路村。宋開寶四年（971）南漢畀滅咗後，咸寧等同番禺、四會畀合成返做南海縣。到宋陣開始多人住落，譬如碧江村就喺呢陣建立，以造紙同醃筍而出名。南宋末年北方民眾走難落來，順德嘅人口就猛增。\n朝廷為強化控制創順德.\n明朝正統十四年(公元1449年)黃蕭養起義後，朝廷為咗加強管治，景泰三年(公元1452年)將南海嘅東涌、馬寧、鼎安、西淋四都同新會嘅白藤堡（1958年10月復歸新會縣）劃出，創置咗順德縣，有「順天明德」嘅意思，縣治係原廣州府南海縣嘅大良堡，改埋名做大良。\n當其時南有馬寧巡檢司，北有紫泥巡檢司。西有江村巡檢司，後尾搬去西北查浦。北有都寧巡檢司，後尾搬去都粘堡。東南便有馬岡巡檢司，後尾廢咗。\n後期.\n明、清兩代順德係由廣州府管轄嘅。大清時經順德就發展得好富庶。當時縣治響容奇，（據 祝鹏《廣東省廣州市佛山市沿革地理》，縣治一路都響大良）有一個縣丞。又設紫泥、江村、馬寧，北都寧四巡司。光緒二十三年，大清同英國簽中英緬甸條約，其中響西江邊開甘竹商埠。\n民國都劃分都無乜大變，全縣分成十區。到1914年6月屬粵海道管理。1920年廢道後就直屬咗省。\n共和國時代.\n1949年10月28號，中國人民解放軍進佔咗順德，到1950年3月20號成立咗順德縣嘅人民政府，係隸屬珠江行署。\n1958年陣，當局將順德同番禺兩縣合併咗，改埋名叫番順縣，係隸屬佛山專區。不過到1959年6月就拆返出來，但順德就繼續由佛山專區嚟到管著。一路到咗1983年實行咗市管縣體制，成個順德就一路畀咗佛山嚟到管轄。\n最後，2003年起變成佛山市下面一個區，是為順德區。\n而家嘅建置.\n順德而家係歸屬咗佛山市，成咗下邊嘅一個市轄區，北便係禪城區、南海區，西便都係南海區。而市外，東北便係廣州市荔灣區，東便係番禺區，南係中山市，西南便係江門城區，西便係鶴山縣。"}
{"id": "7240", "revid": "3286", "url": "https://zh-yue.wikipedia.org/wiki?curid=7240", "title": "韓國", "text": ""}
{"id": "7242", "revid": "1683135", "url": "https://zh-yue.wikipedia.org/wiki?curid=7242", "title": "皇后大道", "text": "皇后大道（）係香港香港島上面嘅一條馬路。佢係第一條起嘅馬路，不過另一條馬路荷李活道就早過佢起好。皇后大道由堅尼地城去到灣仔，因為太長，就將佢分做三段。就係皇后大道西，皇后大道中同埋皇后大道東。其中皇后大道東金鐘一截，就改咗名做金鐘道，英文名叫。\n名.\n皇后大道雖則用皇后命名，但其實唔係指皇后，而係維多利亞女皇。呢個錯誤係因為當時翻譯師爺唔夠水準，誤認為一定係皇后。\n因為呢條係香港早期好重要嘅馬路，所以人哋就叫佢大馬路。當時唔少人只係簡寫做大道中，大道西同埋大道東。而大道中，亦稱中環馬路。"}
{"id": "7243", "revid": "1418", "url": "https://zh-yue.wikipedia.org/wiki?curid=7243", "title": "皇后大道東", "text": "皇后大道東（），係香港港島灣仔一條路，亦係皇后大道最東嗰段，西面連住金鐘道同軒尼詩道交界，東面連住黃泥涌道同摩理臣山道交界。\n流行文化.\n羅大佑同蔣志光聯同合唱《皇后大道東》。"}
{"id": "7244", "revid": "53354", "url": "https://zh-yue.wikipedia.org/wiki?curid=7244", "title": "皇后大道西", "text": "皇后大道西（Queen's Road West），係香港港島西營盤同石塘嘴一條路，亦係皇后大道最西嗰段，西面連住德輔道西同堅彌地城海旁交界，東面連住皇后大道中同文咸東街交界。"}
{"id": "7245", "revid": "120012", "url": "https://zh-yue.wikipedia.org/wiki?curid=7245", "title": "皇后大道中", "text": "皇后大道中（Queen's Road Central），係香港港島中環一條路，亦係皇后大道中間嗰段，西面連住皇后大道西同文咸東街交界，東面連住德輔道中同金鐘道交界。"}
{"id": "7246", "revid": "120012", "url": "https://zh-yue.wikipedia.org/wiki?curid=7246", "title": "大道中", "text": ""}
{"id": "7247", "revid": "120012", "url": "https://zh-yue.wikipedia.org/wiki?curid=7247", "title": "大道西", "text": ""}
{"id": "7248", "revid": "120012", "url": "https://zh-yue.wikipedia.org/wiki?curid=7248", "title": "大道東", "text": ""}
{"id": "7249", "revid": "14", "url": "https://zh-yue.wikipedia.org/wiki?curid=7249", "title": "大馬路", "text": "大馬路係講一個地方最主要嘅馬路。通常呢種馬路都好闊。\n響香港，有大馬路之稱有：\n澳門都有唔少："}
{"id": "7255", "revid": "214787", "url": "https://zh-yue.wikipedia.org/wiki?curid=7255", "title": "番禺", "text": "番禺（番讀潘，）喺中國廣東嘅珠江三角洲，原本寫做蕃禺。佢家下係廣州市一個市轄區，叫番禺區，區治市橋。佢面積1314.8平方千米，2005年人口96萬。\n番禺自秦經已係縣，叫番禺縣。民國以前，家下廣州城區兼南北，都係番禺縣嘅地方，比而家大好多。而番禺個名，就因為近省城有番山同禺山而名。\n地理.\n山.\n番禺有山叫浮蓮崗，又叫浮練或者浮蓮岡。舊縣去到白雲山。\n水.\n南海石門水流入番禺珠江，向東南行，畀長洲分兩邊，然後再會合。再向東南入波羅江，左邊同東江會合，係三江口。再向東南就係獅子洋，同沙灣水夾埋入海。\n史.\n番禺響唔同時代有唔同範圍，番禺、廣州、南海都係交錯重疊。\n番禺最初係秦國始皇帝時期征服嶺南之後起嘅城，統治新開嘅南海郡。個城就正正響今日廣州裏面。秦國滅亡，趙佗自立為王，建南越國，番禺成為國都。後來西漢武帝時期，漢軍打入番禺，消滅咗南越國。\n三國時代，吳國將合浦以北立做廣州。不過呢個廣州呢個一向只係州名，而呢帶都係叫番禺。之後圍住廣州城一帶都叫番禺，而番禺縣治所就響城內，直至中華民國初期。\n大清響獅子洋處有獅子營，而西便有永靖營，黃埔有魚雷營，有船塢。另外重有慕德里、鹿步、沙灣、茭塘四個巡檢司。有番禺、五羊兩站。東便有廣九鐵路，西北有粵漢鐵路 。\n中華民國時期，1921年廣州設市，番禺縣就淨係管廣州以南一帶，縣治搬去市橋。西面係順德，南面係中山。到中華人民共和國時期，縣治就搬咗去市橋。1992年變成縣級市番禺市（行政區代碼440181）。2000年5月21號併入廣州市，成為番禺區，原市所有分區都歸入番禺區。2005年，番禺分出東南面一角，另立廣州市南沙區。\n經濟.\n番禺歷來都係響廣東中心，而地又肥，又近海，所以係比較富庶。所以佢同隔籬南海、順德，並稱三邑，又叫南番順。\n教育.\n喺2012年，番禺嘅教育資源喺廣州十一個市轄區裏頭排第四。\n本科.\n中山大學、華南理工大學、華南師範大學、廣州中醫藥大學、廣東外語外貿大學、廣東工業大學、[ [廣州大學]]、廣東藥學院、廣州美術學院、星海音樂學院、廣東工業大學喺番禺小谷圍（廣州大學城）都設有校區。而喺大學城二期建設入面，暨南大學、廣州醫學院等五所高校都將會落戶番禺。\n專科.\n廣州番禺職業技術學院（番禺理工學院）、番禺廣播電視大學、廣東女子職業技術學院、廣東文藝職業學院、廣州科技貿易職業學院等。\n中學.\n廣東仲元中學、廣東番禺中學、番禺實驗中學、禺山高級中學、象賢中學、石北中學、洛溪新城中學、星海中學、番禺執信中學、華師附中番禺學校、祈福英語實驗學校、東風中學、橋城中學、僑聯中學、橋興中學、沙頭中學、石碁中學、石碁第二中學、石碁第三中學、石碁第四中學、鐘村中學、大石中學、象聖中學、象達中學、象駿中學、石樓中學、石樓第二中學、蓮花山中學、海鷗學校（中學部）、南村中學、化龍中學、奧園實驗學校（中學部）等。\n職業學校.\n比較知名嘅有新造職業技術學校、番禺職業技術學校。\n交通.\n地鐵.\n未起好嘅線路同車站：\n同時，亦有規劃3號線東延段、7號線二期、8號線東延段、12號線、17號線、18號線經過番禺。\n大型交通樞紐.\n廣州南站、廣州南站汽車客運站、番禺汽車客運站。\n路.\n番禺大道、105國道、325國道、華南快速、新光快速、京港澳高速、東新高速、南沙港快速路等。 區內城市主幹道包括: 金山大道（緯線，部分同廣明高速公路並線）興南大道、興業大道、亞運大道、市蓮路、市新路等。\n橋.\n洛溪大橋、沙灣大橋、沙溪大橋、番禺大橋、新光大橋、黃埔大橋、北斗大橋、海鷗大橋、三善大橋同埋虎門二橋等橋。\n水路.\n喺東部石樓鎮設有蓮花山港跨境碼頭，每日有好多班船往返香港尖沙咀中港碼頭，船程大概係1小時50分。中國海關廣東番禺分局、蓮花山邊防派出所喺度設蓮花山港口岸同邊防檢查站\n喺番禺嘅密集河網中，都有喺河兩岸渡船嘅定期渡輪，包括新造（圩）到大學城渡口，南沙欖核到番禺沙灣嘅北斗渡口等。 但隨住過江交通方式嘅不斷完善且漸趨現代化同埋各種優勢喺度領先于日常交通運輸，渡輪依種交通方式喺番禺正日漸息微。\n名人.\n文化學術界.\n屈大均、陳澧、陳樹人、冼星海、吳大猷、凌鴻勛\n政商界.\n何善衡、霍英東、霍震霆、何賢、何厚鏵\n演藝界.\n陳百祥、陳慧嫻、梁鼎芬、吳啟華、吳君如、許志安（籍貫化龍鎮潭山村）、謝賢、謝霆鋒、麥翠嫻、邱淑貞、李彩樺、葉童、樊亦敏、張家輝、蒙嘉慧、譚小環、彭羚、鄭少秋、石堅"}
{"id": "7256", "revid": "14", "url": "https://zh-yue.wikipedia.org/wiki?curid=7256", "title": "蕃禺", "text": ""}
{"id": "7257", "revid": "47089", "url": "https://zh-yue.wikipedia.org/wiki?curid=7257", "title": "番禺縣", "text": "番禺縣係秦朝至到中華民國嘅建置。管轄而家廣州市越秀區部份地區、海珠區、白雲區、天河區、黃埔區、番禺區同南沙區部份地區。"}
{"id": "7258", "revid": "14", "url": "https://zh-yue.wikipedia.org/wiki?curid=7258", "title": "番禺市", "text": ""}
{"id": "7259", "revid": "14", "url": "https://zh-yue.wikipedia.org/wiki?curid=7259", "title": "番禺區", "text": ""}
{"id": "7260", "revid": "70546", "url": "https://zh-yue.wikipedia.org/wiki?curid=7260", "title": "馬氏文通", "text": "文通,之後多數人叫佢馬氏文通，係第一本中文文法書。係清馬建忠1898年寫好嘅，亦都有人懷疑係其兄馬相伯相助。\n馬建忠熟悉多隻外語，去過外國好多地方。佢見到清末國內受西方人侵略，亦都提倡改革。佢認為西方發逹係因為人哋外國有文法，有規矩，容易畀人讀。而當中文就無呢方面文法，難以畀人理解。所以佢就寫本中文文法書，等國人可以有捷徑可以快啲學好中文，汲取四千年文化，同西方人一較長短。\n馬氏花咗十幾年，參考研究各國西文文法，將中文字睇佢性質分類，同埋點樣組成句。全書有十章。頭一章係解釋術語，二到九章就係各種字類，第十章就講句。\n文通對之後中文文法好有影響，佢確定咗過去唔係清楚嘅實字，虛字。後尾有唔少人批評文通，但係實質唔少中文文化書都受佢影響。"}
{"id": "7261", "revid": "6048", "url": "https://zh-yue.wikipedia.org/wiki?curid=7261", "title": "大清國", "text": ""}
{"id": "7267", "revid": "14", "url": "https://zh-yue.wikipedia.org/wiki?curid=7267", "title": "趙他", "text": ""}
{"id": "7274", "revid": "42683", "url": "https://zh-yue.wikipedia.org/wiki?curid=7274", "title": "趙眜", "text": "趙眜（）係南越國第二代君主，號文王或者文帝。《史記》寫佢做趙胡。趙眜係趙佗嘅孫，因為趙佗太長命，佢個仔死早過佢，所以就由佢個孫繼位。趙眜在位十六年，一直身子唔好。"}
{"id": "7275", "revid": "14", "url": "https://zh-yue.wikipedia.org/wiki?curid=7275", "title": "趙胡", "text": ""}
{"id": "7276", "revid": "14", "url": "https://zh-yue.wikipedia.org/wiki?curid=7276", "title": "南越文王", "text": ""}
{"id": "7277", "revid": "14", "url": "https://zh-yue.wikipedia.org/wiki?curid=7277", "title": "南越文帝", "text": ""}
{"id": "7279", "revid": "29554", "url": "https://zh-yue.wikipedia.org/wiki?curid=7279", "title": "報紙", "text": "報紙或者叫新聞紙係用來報告新聞嘅印刷品。除咗新聞之外，亦附帶一啲資訊同賣告白。紙質通常都係平價紙。多數報都係日報或者周報，內容可以乜都報，又或者特定專題。1605年有第一份印刷報紙。今時今日，有啲報社會將報紙內放上網。"}
{"id": "7281", "revid": "70546", "url": "https://zh-yue.wikipedia.org/wiki?curid=7281", "title": "新聞紙", "text": "新聞紙係一種紙，主要用喺報紙同埋一啲廣告類印刷。\n呢類紙嘅製造成本低啲，而且力量足夠承受高速印刷，又可畀到滿足到報紙廣告嘅四色印刷嘅品質，所以啱用喺印刷報紙。\n其他用法.\n粵語地區亦有好多人叫報紙做「新聞紙」。"}
{"id": "7292", "revid": "1818922", "url": "https://zh-yue.wikipedia.org/wiki?curid=7292", "title": "嬴政", "text": "秦始皇（嬴政）（；），嬴姓，趙氏，名政，有時稱為趙政（或稱為趙正），歷史書多寫作秦王政或始皇帝。佢係秦朝首個皇帝，生於趙國，阿爸係嬴子楚、阿媽係趙姬，又係中國史上第一個皇帝。\n公元前247年（戰國時代），佢承繼秦國嬴子楚做秦王。佢統治之下開始滅其他六國嘅大計。最後公元前221年完成呢個計劃，同臣下相討新尊號時，決定始皇帝。坊間謂「功蓋三皇，德超五帝」而合稱皇帝，實情同史記始皇帝本紀唔同。皇字取自泰皇之皇，帝係古時帝號。\n之後佢繼續南征百越，北征匈奴。公元前210年，佢因為喺出巡期間病死沙丘，個仔胡亥繼位，史稱「秦二世」。有啲後世人叫佢秦始皇，或者秦始皇帝。\n喺中國歷史上，秦始皇第一個採用君主專制制度同埋推行中央集權，亦係第一個用「皇帝」稱號（唔計追尊皇帝）。統一天下之後推行多項政策。書同文，車同軌，統一度量衡等政策對後世影響深遠。而佢建立嘅法制就奠定咗中國兩千幾年政治制度嘅基本格局。亦因為咁，大明思想家李贄就喺《藏書·世紀列傳總目》裏面，稱讚佢係「千古一帝」。\n不過，秦始皇在位期間搞咗多項大型工程，比如修築萬里長城、阿房宮、驪山陵等，兼夾搞暴政（包括焚書坑儒），令百姓苦不堪言，令到秦朝喺佢死後三年就滅亡。"}
{"id": "7294", "revid": "19607", "url": "https://zh-yue.wikipedia.org/wiki?curid=7294", "title": "始皇帝", "text": ""}
{"id": "7296", "revid": "19607", "url": "https://zh-yue.wikipedia.org/wiki?curid=7296", "title": "秦始皇帝", "text": ""}
{"id": "7300", "revid": "42683", "url": "https://zh-yue.wikipedia.org/wiki?curid=7300", "title": "食物", "text": "食物（），嘢食（；香港同珠三角地區叫法，睇下面），或者叫食品（），食糧（），就係畀動物（包括人）食嘅嘢，食食物係為咗營養食物主要係醣類、脂肪，同蛋白質。絕大部份嘅食物係動植物。多數文化都有一定嘅餸菜，煮食傳統。研究食物嘅科目叫食物科學。\n食得嘅都叫嘢食，肉類方面包括「背脊向天嗰啲」，大蟲食細蟲，但唔包括會食死人嗰啲。「中國係塊肥豬肉，人人都想食？」都係以前古人嘅思想。家下食嘢要有機。\n「辛苦搵嚟志在食」，人類食嘢除咗為飽肚，重係為休息同娛樂。約人食餐勁，重係社交活動。\n對飲食文化有研究叫食家；識營養學嘅叫營養師。\n文.\n粵語原本無「嘢食」爾個詞，而今爾個詞亦未喺香港以外嘅地區廣泛使用。爾個詞係近年香港地區部分人對「買嘢食」等謂+賓+補語語法結構進行「重新分析」得到嘅詞語。爾種「重新分析」喺中文發展史上都好常見。"}
{"id": "7301", "revid": "29554", "url": "https://zh-yue.wikipedia.org/wiki?curid=7301", "title": "食品", "text": ""}
{"id": "7302", "revid": "29554", "url": "https://zh-yue.wikipedia.org/wiki?curid=7302", "title": "食糧", "text": ""}
{"id": "7304", "revid": "14", "url": "https://zh-yue.wikipedia.org/wiki?curid=7304", "title": "麵包", "text": ""}
{"id": "7305", "revid": "14", "url": "https://zh-yue.wikipedia.org/wiki?curid=7305", "title": "麪包", "text": ""}
{"id": "7306", "revid": "123770", "url": "https://zh-yue.wikipedia.org/wiki?curid=7306", "title": "包", "text": "包（），又叫飽（「飽」音、義同「包」，但義只限食用包），係一種主食，多數係拎麪粉團去焗、蒸又或者煎。包最少要有麪粉同水。通常都加啲鹽；有時都會加酵母呢類膨鬆劑。包通常都會加啲其他食物令到佢有唔同味，或者唔同樣。道道地方都有佢唔同嘅包。\n麪包（；俗寫做麵包、麵飽、麵麭）通常係講焗製嘅西式包。\n有餡包.\n包裏面可以加啲「餡」（即係包皮囊豬、牛、雞、羊肉，海鮮，菜或者果醬）。有餡包有好多種：\n西方嘅包極少有餡（即係一大舊俾包皮包實嗰種）。其實平日啲人話三文治有餡，概念上同中式包嘅餡有出入。"}
{"id": "7308", "revid": "1725226", "url": "https://zh-yue.wikipedia.org/wiki?curid=7308", "title": "𡳞", "text": "嘅古老意思應該係整個男性陰部；雖然有實質所指，但係個字幾乎唔會用於醫學。反而，家下粵人講嘢時，往往會將佢虛用嚟加強語氣同抒發情緒；對比穗、港兩大廣州話代表城市，前者用個「屄」字多好多，後者通常以「𡳞」字表達相同語氣。\n作家黃霑話「𡳞」所指嘅只有發育完成咗嗰啲，相對於「賓州」。家陣，有好多人當「𡳞」係專指「陰莖」噉樣用，此情況由大眾嘅用詞配搭習慣，可見一斑。「𡳞」為所謂廣東話粗口五字之一，往往被俗寫成新造字𨶙，亦有大把人假借近音嘅「」嚟代表該字。\n昔義.\n有理論話個「𡳞」字源自閩南，跟着傳到東莞成為當地流行口語字，後來喺香港開埠時期，隨着東莞勞工遷入香港而開始普及於廣州話。\n今義.\n作為語氣助詞，「𡳞」嘅用法同「屄」、「㞗」及「杘」字相同，不過可能順口嘅關係，用佢嚟做加強語氣嘅頻率可以話係最多；佢同樣可以作為顛倒句子嘅意思。\n文法.\n就「𡳞」字嘅應用方式嚟講，同「𨳍」一樣其實都係指陽具，但喺深層意義嚟講就有多少唔同：「𡳞」係指未扯旗軟軟哋嘅陽具，而「𨳍」就指扯咗旗硬硬嘅陽具（亦有指「杘」係春袋或者應舉時不舉嘅陰莖），不過因為日常講粗口嘅時候都唔會去太過深究，但求順手拈來即時產生效果，所以就索性劃一咁解釋。\n至於「𡳞」字（或者「屄」、「㞗」、「杘」字），唔似得「屌」字咁可以喺日常單獨咁使用，即係話好少有人會喺冇上文下理嘅情況下單單講個「𡳞」字，因為咁樣係冇意思嘅，除非有人用佢嚟當人名咁稱呼人就唔同講法。\n「𡳞」作名詞用嘅其它例子.\n「𡳞」字單單噉用係指陽具，因為噉，佢亦可以同其它字詞去組成關於陽具嘅嘢，好似：\n「𡳞」作助語詞用嘅其它例子 1：一般用法.\n「𡳞」字之所以最多人用，係因為佢用作詞氣助詞嘅時候係好易上口、最能填補句子嘅空隙。作為語氣助詞，通常會放喺句子嘅形容詞、動詞同埋名詞前面（不過就極少會放喺一句話嘅最前頭），用嚟加強句子嘅語氣，例子：\n「𡳞」作助語詞用嘅其它例子 2：顛倒用法.\n另外「𡳞」字加入一個句子入面，係可以令到嗰句嘢變咗相反嘅意思，用法同「語氣助詞」差唔多。例子：\n「𡳞」作助語詞用嘅其它例子 3：重點擺位.\n重有，將「𡳞」字夾雜入一個句子嘅唔同位置，係可以表達出唔同嘅重點，例子："}
{"id": "7310", "revid": "1629174", "url": "https://zh-yue.wikipedia.org/wiki?curid=7310", "title": "尻", "text": "尻（多數同孤立讀音為「」，响部分詞語中俗讀作「」）指囉柚，人體脊柱嘅尾段，即係尾龍骨嘅位置。根據康熙字典，「尻」讀「考平聲」，「髖也」。《說文解字》記載：「尻、𦞠也。从尸九聲。苦刀切。」。\n其他用法.\n因為字形下面有個「九」字，好多香港人就誤以為係粗口字。但其實粵語粗口本字係「㞗」字，正音讀求，不過一般俗音讀 gau1(鳩)。「尻」字意思亦唔係鳩所指嘅意法，所以用「尻」假借粵語粗口嘅「㞗」係錯誤嘅用法。\n無厘頭.\n無厘頭由廣東南海一帶嘅粵語俚語莫釐頭尻（）演變而成。「莫釐」係指「無乜道理，分唔清楚」，尻就係指脊骨尾部或者重未長成嘅尾，喺呢度引申為「末端、最尾」嘅意思。夾埋一齊嘅意思係：「形容人或事分唔清次序同頭尾，毫無邏輯可言。」「莫釐」後來變音成「無釐」，又或者係「莫」通「無」而假借；「尻」字由於以上原因，為求避諱而去咗。再因「釐」通「厘」，常年簡略之下變成「無厘頭」。\n外文.\n喺日本，「尻」呢個漢字可以指屁股，或者係結尾，例如一個姓氏「澤尻」，意指沼澤嘅下游。"}
{"id": "7311", "revid": "120591", "url": "https://zh-yue.wikipedia.org/wiki?curid=7311", "title": "尖沙咀", "text": "尖沙咀（；），原名尖沙嘴（因「嘴」「咀」同音），係香港九龍半島南面嘅一個地方。今時今日係市區商業同旅遊地區。香港好多大型文化設施都係起喺呢個區。原尖沙咀只係舊水警總部凸出來一個山仔，未填海之前三面都係海，周圍有沙灘。尖沙咀係以前係貨運中轉站，貨物都經尖沙咀運過對面海，又或者運出口。古代呢度曾經係運香樹產品，有香埗頭（）之稱。今時今日尖沙咀已經係九龍主要商業區之一，好多公司都有寫字樓響呢區。尖沙咀亦係旅遊區，有好多世界各地唔同人出出入入。其中近彌敦道重慶大廈有各色人種逗留而出名。\n尖沙咀漆咸道南東面響1960年之前係海。填海之後，呢塊新填地就叫做尖沙咀東。\n地名.\n尖沙咀嘅咀，地理上係伸出水面嘅一塊地，好似雀仔個嘴突出來咁。而尖沙咀個嘴就正正佢對住香港島中環一帶，隔住維多利亞港。\n民間人士為咗貪方便，就用咗同音字咀嚼個咀代替個嘴字，咁就有尖沙咀個寫法。呢個寫法響尖沙咀站起好之後就漸漸流行。呢家香港啲後生仔女好多時都會稱呼尖沙咀做「老尖」或者「尖嘴」。\n史.\n尖沙咀最早響大明時《粵大記》裏面記載。因為尖沙咀相對於以前省城廣州，位置比較偏，亦都唔係城，所以唔會有好多記載。饒宗頤響佢篇港九前代考古雜錄，就講話粵大記圖上嘅尖沙咀係一條村。新安縣志亦都有尖沙頭呢條村名。呢條村到咗英國人發展尖沙咀先至消失。\n不過響英國文獻1863年地圖上面，尖沙咀係舊水警總部嗰個尖，尖後面一直到今日九龍公園都係山。另一邊係今日天文台山。而個尖東面突出座山仔，即係今日嘅大包米。而大包米到天文台山之間嘅漆咸道，就係當時嘅海皮沙灘。而呢個尖同大包米係夾住個灘，叫尖沙咀灣，或就咁叫沙嘴灣。而嗰三座山之間都係田。田裏面近大包米有尖沙頭呢條村，近天文台山海皮有尖沙圍。\n大明同大清指尖沙咀對出海面做中門，因為呢度比起其他兩邊窄，好似個海峽咁。之所以叫中，就係佢東面有鯉魚門，西面有急水門（今日汲水門），啱啱響中間。\n響大清割讓九龍畀英國之前，呢度個地方都有幾條村。新界運來嘅香木會集合到尖沙咀運出口。另有一個講法係會再運到香港島石排灣先出口。所以，呢度就有另一個名叫香埗頭。\n英人來華.\n1839年，英國海軍軍人響尖沙咀打死村民林維喜。清政府要求交人，不過英方拒絕要求。呢個亦都係引發第一次鴉片戰爭嘅開端。同年戰爭爆發，英國人想攻入九龍半島，不過畀響官涌同尖沙咀兩個炮台嘅守軍頂住。\n1860年，英國得到九龍半島，就開始點去規劃呢塊地方。1884年，香港天文台就起響天文台山。1888年，天星小輪就開始行中環到尖沙咀呢條航綫，之後尖沙咀就一直好繁榮。初頭尖沙咀好多地方都只係畀西人住。去到20世紀初，唐人先入呢區住。而西人就搬去高嘅地方住。所以原本西人屋因為多華人響度，拆得就拆，起高啲密啲容納多啲人。響海邊全部都係碼頭貨倉。呢個時候，尖沙咀發展都係麼地同埋遮打兩位商人做主力。\n尖沙咀原本嘅海岸線大約嚮梳士巴利道、漆咸道附近。嗰度原本有兩個平行嘅海角：九龍角（）同黑頭角（又叫做大包米）。兩個海角之間重有一個小海灣。當九龍半島割讓畀英國之後就開始填咗西面嘅海旁做海運。\n去到1910年10月1號，九廣鐵路英段就再始行。不過響尖沙咀嘅九龍總站就要到1913年到1915年先搞掂。成個站都係起響填地，塊地就響原尖沙咀，即係舊水警總部同埋大包米之間同埋對出。同條鐵路一齊起嘅重有漆咸道，同條鐵路拍住來行。當時都有紅磡火車站，不過就喺槍會山兵房，響正同柯士甸道交界位。另一條路梳利士巴利道（今日梳士巴利道）都喺差唔多時期起好。而總站入啲嘅新填地，1928年就起咗尖沙咀一大地標，半島酒店。\n九龍車站響1975年搬去紅磡，即係今日嘅紅磡站。路軌月台乜鬼都拆晒，淨返今日另一個地標，尖沙咀鐘樓。淨低塊地就起咗香港太空館同埋香港文化中心，重有新世界中心。"}
{"id": "7313", "revid": "29554", "url": "https://zh-yue.wikipedia.org/wiki?curid=7313", "title": "𨳍 (粗口)", "text": ""}
{"id": "7314", "revid": "1787993", "url": "https://zh-yue.wikipedia.org/wiki?curid=7314", "title": "陳忠和", "text": "陳忠和（，）係中國國家女子排球隊前任主教練，福建漳州龍海人。陳忠和喺中國女排任職過廿幾年，帶領中國女排奪得2003年世界盃冠軍同埋2004年雅典奧運金牌。而家係福建省體育局副局長。"}
{"id": "7315", "revid": "29554", "url": "https://zh-yue.wikipedia.org/wiki?curid=7315", "title": "香埗頭", "text": ""}
{"id": "7319", "revid": "42683", "url": "https://zh-yue.wikipedia.org/wiki?curid=7319", "title": "麪粉", "text": "麪粉（俗寫做麵粉）喺日常生活入面，多數都係指由小麥磨成嘅榖粉，所以又叫小麥麪粉、小麥粉。麪粉可以跟佢麪筋（蛋白質）嘅含量細分做「低筋麪粉」、「中筋麪粉」同「高筋麪粉」。\n麪粉可以用來整包、麪，係好多人嘅食糧。因為咁，麪粉供應響呢啲地方就會係經濟同政治嘅大問題。"}
{"id": "7321", "revid": "14", "url": "https://zh-yue.wikipedia.org/wiki?curid=7321", "title": "麵粉", "text": ""}
{"id": "7322", "revid": "1868929", "url": "https://zh-yue.wikipedia.org/wiki?curid=7322", "title": "國泰港龍航空", "text": "國泰港龍航空公司（Cathay Dragon），舊名港龍航空（Dragonair），係舊時一間以香港國際機場為基地嘅航空公司，亦曾經係香港第二大嘅航空公司，執笠前係國泰航空旗下。\n港龍航空喺1985年5月，由親中派生意人曹光彪、包玉剛、霍英東同埋華潤集團、招商局集團組成嘅「港澳國際投資有限公司」成立，並且喺同年7月開始營運。\n2006年，國泰航空全面收購港龍航空，並喺2016年將佢改名做國泰港龍航空。\n2020年，因應武漢肺炎大爆發，航空業收入大幅下跌，國泰幫國泰港龍申請政府第一輪保就業計劃。9月11號，國泰宣佈唔為國泰港龍申請第二輪保就業計劃，意味國泰可能裁員。10月21號，國泰航空宣佈裁員，同時宣佈國泰港龍航空即日起摺埋，終止營運。"}
{"id": "7325", "revid": "198212", "url": "https://zh-yue.wikipedia.org/wiki?curid=7325", "title": "NBA", "text": "NBA（英文全名係 National Basketball Association，譯名係國家籃球協會），係美國同加拿大嘅籃球聯盟。NBA有好多勁嘅籃球球員，重比其他職業籃球比賽有高啲嘅比賽水準。好多嚟自世界各地嘅傑出籃球員都希望加入 NBA 嘅球隊，從而一舉成名。NBA 嘅圖案其實係前洛杉磯湖人球員謝利韋斯嘅側影。另外，而家 NBA 嘅總裁係亞當蕭華。"}
{"id": "7338", "revid": "158703", "url": "https://zh-yue.wikipedia.org/wiki?curid=7338", "title": "玻璃", "text": "玻璃（；英文：glass）係一種材料，透明、喺一般地球環境下呈固體、硬淨得嚟脆，有好多工業上、科技上或者日常生活裝飾上嘅用途，例如可以用嚟整窗、透明枱面、光學晶片等等。嚴格啲噉講，响化學同材料科學等嘅領域上，「玻璃」係一種相態（state of matter），定義上係指一啲將滐嘅液體材料好快噉降溫（淬火；quenching）而形成嘅固體，當中快速降溫嘅過程令到隻材料冇時間結晶，而期間嗰隻材料要出現咗玻璃轉化（glass transition）先可以算係玻璃－指啲原子或者分子保持喺好似液體狀態嗰陣咁隨機嘅排列。玻璃轉化唔係款款物質都做到，而做到呢種變化嘅材料就算係所謂嘅玻璃性（glassy）材料。\n加工.\n一般玻璃裏面，七成都係二氧化矽。而原料係沙，或者係石英砂，裏面百分之百係結晶二氧化矽，以石英(水晶)形態出現。不過就算好純嘅石英，都有微量，少過一個百份比嘅氧化鐵，搞到佢有色。工廠工序可以將佢降到少於萬分之五。大粒水晶成份純好多，整碎佢之後，可以用來整啲高質素嘅特制玻璃。而人工造二氧化矽，純度高，就會用來整超貴嘅特制玻璃。\n玻璃藝術.\n玻璃藝術（glass art）泛指主要或者完全用玻璃整嘅藝術品。\n史.\n史上最先俾人攞嚟整玻璃嘅物質係二氧化矽（）：二氧化矽係沙嘅主要成份，對文明早期嘅人類嚟講可以話係隨手可得；事實係早喺公元前 3,600 年嗰陣，古埃及同兩河流域文明嘅人經已有喺度用二氧化矽嚟整玻璃；二氧化矽玻璃（一般玻璃）有好多有用嘅特性－一般玻璃唔易刮花、好少可同第啲嘢起化學反應（即係只要避免跌撞就會好襟擺）、而且又對生物冇害（即係可以攞嚟裝嘢食同嘢飲）；所以公元前嗰時啲人經已好興攞玻璃整容器、食具同門窗等嘅日常用品，又會用玻璃整透鏡等嘅光學架生。\n打後嘅人仲有係噉將製作玻璃嘅技術發展上去：到咗現代，人類製作玻璃嘅技術經已先進咗好多，例如強化玻璃就做到彌補一般玻璃「爛咗碎片尖，容易鎅傷人」嘅缺點；而喺廿一世紀初嘅資訊科技上，玻璃纖維（glass fiber；整到好似頭髮咁幼嘅玻璃）仲俾人攞嚟整光纖呢種對通訊嚟講好有用嘅物品。"}
{"id": "7339", "revid": "259", "url": "https://zh-yue.wikipedia.org/wiki?curid=7339", "title": "羅曼語族", "text": "羅曼語族，又叫羅馬語族同拉丁語族，屬於印歐語系，係由意大利語族衍生出來嘅現代語族，主要包括由拉丁文變過嚟嘅現代各種嘅語言。講羅曼語族語言嘅人主要包括傳統意義上嘅「歐洲拉丁人」。紀元前後嘅古羅馬帝國瓦解之後，原本統一嘅拉丁文都跟住地域嘅唔同而產生各類方言。呢啲方言就係今日羅曼各種語言嘅雛形。\n雖然係咁，現代羅曼語族各種語言同古老嘅拉丁文之間已經存在好大唔同啦。比如，現代羅曼語以冠詞同介詞嚟替代拉丁文複雜嘅格變化；現代羅曼語用助動詞嚟構成複合時態，呢啲都係拉丁文冇具備嘅。\n即管都係由拉丁文演化而成嘅，羅曼各種語言之間重係存在比較顯著嘅差別。造成呢啲差別嘅原因包括：歷史傳統嘅互相隔絕、古羅馬帝國治前嘅地域性古文嘅影響、羅馬帝國覆滅後頻繁嘅戰爭同社會變遷，以及文藝復興時期各種地域文化之間嘅衝突同共融，等等。\nRomance一詞係拉丁文嘅romanice一詞變過嚟嘅。喺拉丁文入面，呢個詞係romanicus一詞嘅副詞形式，意思係「用羅馬人嘅方式」。\n現代羅曼各種語言同古典拉丁文之間嘅主要差別.\n除羅馬尼亞文之外，其他語言已經冇格變化。\n現代羅曼各種語言入面名詞通常淨得有兩種文法性，而拉丁文入面名詞就有三個文法性。咁梗係有特例，比如羅馬尼亞文同意大利文入面就保留咗一啲中性名詞嘅表達，而西班牙文、意大利文同加泰羅尼亞文入面仍然保存住一啲中性嘅代詞。\n拉丁文中嘅指示詞喺現代羅曼語入面變成咗冠詞。\n拉丁文中嘅將來時已經衰退，喺現代羅曼文中將來時有新嘅構成方式，並結合咗「條件式」呢個新嘅語式。拉丁文入面habere（相當於英文嘅to have）一詞成為構成時態嘅重要助動詞。好多重要時態都係由呢一個詞嘅完成體或未完成體加上動詞嘅對應變位構成嘅。\n拉丁文入面嘅「綜合完成時」喺現代羅曼文中變成咗由詞義相當於英文to be或to have嘅助動詞加動詞過去分詞嘅合成時態。但係喺葡文同法文入面，仍然保存咗拉丁文嘅「過去完成時」，而羅馬尼亞文就有兩種完成時態，兩者嘅意義就基本近嗙。羅馬尼亞文入面又保留咗「過去完成時」，淨係用喺直陳式入面，由動詞詞綴-se嚟體現。呢一個詞綴係源於拉丁文虛擬式過去完成時嘅詞綴-isse。\n羅曼各種語言入面使用者最多嘅係西班牙文，其後依次係葡文、法文、意大利文同羅馬尼亞文。\n喺現代嘅羅曼各種語言入面，拉丁文複雜嘅屈折變化同文法結構已經畀人大大簡化。意大利文、薩丁尼亞文同古典拉丁文最近嗙。\n羅曼語族內部嘅各種語言喺語音上彼此好近嗙，地緣接近嘅語言通常都有共通嘅部分。葡文、法文同羅馬尼亞文係羅曼語族入面最具獨特性嘅，而呢三種語言嘅獨特性又唔相同。薩丁尼亞文係羅曼語族入面最為孤立同保守嘅語言。係喺法國南部嘅郎格多克文被認為係最典型嘅西部羅曼文。\n喺羅曼諸語言發展嘅歷史入面，最先從拉丁文入面分裂出嚟成為獨立語言嘅係薩丁尼亞文，跟住嘅係東部嘅羅馬尼亞文又同拉丁文脫離，成為獨立語言。第三個重要過程係意大利文同高盧-伊比利亞語言嘅分離。喺呢個時候，法國同伊比利亞半島諸國嘅語言重係具有高度嘅一致性。羅曼語言嘅第四次重大變化係伊比利亞半島嘅語言同法文脫離，慢慢形成非常近嗙嘅兩種現代語言：西班牙文同葡文。之但係喺西班牙東部嘅加泰羅尼亞文就被人覺得係法文同伊比利亞語言嘅中間產物，因為呢種語言融合咗法文、西班牙文同葡文嘅好多特徵。例如，英文入面fear一詞喺葡文入面係medo，喺西班牙文入面係miedo，喺加泰羅尼亞文入面係por，喺法文入面就係peur。\n喺羅曼各種語言入面有好多方言，有時好難分得出邊啲係「方言」，邊啲係獨立語言。好多語言之所以有咁顯赫嘅地位係由於佢哋係政府、媒體同學校教育所採用嘅語言，比如法文、西班牙文、意大利文等。之但係好多語言雖然喺地方學校都有教，而且有一定嘅官方地位，但係顯得弱勢好多，比如薩丁尼亞文同羅馬傳語等。有一啲語言就長期受到官方嘅漠視，例如法國南部嘅普羅旺斯文、意大利境內嘅威尼斯文等等。如果講呢啲語言重有生命力嘅話，另外一啲更加弱勢嘅語言，如阿斯圖裏亞斯文、阿拉貢文等，就更加唔使講啦，可能隨時面臨滅絕嘅危險。呢啲語言（或方言）目前淨係喺好細嘅範圍內有人用緊，喺度逐漸萎縮緊。\n羅曼各種語言嘅共同特徵.\n常規.\n羅曼各種語言嘅文法變化主要靠動詞嘅詞形變化，而唔係靠粘着成分。咁就係對動作嘅側重點係依賴動詞自身嘅變化，而唔係好似英文入面go in嗰種嘅「動詞＋介詞」 嘅結構。咁即係講羅曼語言構詞法嘅重要特徵。\n羅曼各種語言通常頻繁咁用兩個助動詞來構成時態，都係從拉丁文嘅不定詞esse同stare變過來嘅，一個用喺描述本質，一個用喺描述狀態。\n羅曼文嘅動詞都要照住人稱同數量嘅唔同而進行變位。第三人稱通常有文法性嘅區別，而第一同第二人稱就冇。呢一點同希伯萊文好似，不同就係希伯萊文嘅所有人稱都有性同數嘅變化。\n幾乎所有嘅羅曼語言中都重保留住敬詞嘅痕跡，主要體現喺第二人稱單數上。例如法文入面「你」係Tu，而「您」就係Vous。呢個特徵叫佢做羅曼語言嘅「T-V差別」。\n所有嘅羅曼語言名詞都有文法性嘅區別，但通常名詞本身冇屈折變化，即係拉丁文入面名詞係有格變化嘅。\n喺語音上，羅曼語言通常都拎每個詞嘅重音放喺倒數第二個音節到（喺法文入面，重音係放喺最後一個音節嗰到，因為多數法文詞彙唔要咗拉丁文詞彙嘅最後一個元音），而且羅曼語言通常都會有一啲特殊嘅規定去消除聲門塞音、閉塞輔音等對語言整體美感嘅影響（例如法文入面就有「連讀」嘅規定）。呢啲特徵令所有嘅羅曼語言都具有語素快、語調流暢嘅特點。\n書面形式： \n喺大多數羅曼文入面，一啲表示國籍嘅形容詞、表示星期、月份同年份嘅名詞通常第一個字母唔使大寫，咁同日耳曼文唔同。例如，喺法文入面，「中國嘅」寫作chinois，而唔係Chinois。\n名詞複數嘅構成.\n喺一啲羅曼文入面，名詞複數係由名詞單數詞尾加字母s構成嘅，呢啲係喺拉丁文入面賓格名詞嘅複數形式變過嚟嘅，用咁嘅方式構成名詞複數嘅羅曼語言包括葡文、西班牙文、加泰羅尼亞文、普羅旺斯文同法文。之不過都有一啲語言嘅名詞複數係由詞尾嘅元音字母變化嚟構成嘅，呢個特徵就係喺拉丁文入面主格名詞嘅複數形式變過嚟。屬於呢一類別嘅語言有意大利文和羅馬尼亞文等。\n比較級嘅構成詞.\n羅曼各種語言嘅比較級構成詞有兩種，一種係喺拉丁文詞彙plus變過嚟嘅，一種就係喺magis呢個詞變過嚟嘅。採用前一種構成方式嘅語言包括法文（plus）同意大利文（più）；而採用後一種構成方式嘅就有包括葡文（mais）、西班牙文（más）、加泰羅尼亞文（més）、普羅旺斯文同羅馬尼亞文（mai）等。\n數字「16」.\n喺羅曼語言入面，「16」呢個數字喺計數體系入面地位非常特殊。除咗羅馬尼亞文之外，羅曼語言普遍用「1+10」，「2+10」……結構表示11-15，用「10+7」，「10+8」……結構表示17-19。而16作為兩組之間嘅分界線，喺各語言入面表達方法唔同，其中法文、加泰羅尼亞文、意大利文等用「6+10」；而葡文和西班牙文等就用「10+6」。\n助動詞體系.\n有啲羅曼語言用表達「有」呢個含義嘅助動詞（相當於英文嘅to have）嚟構成複合時態（比如法文入面嘅「愈過去時」等），而有啲語言就對動詞做出區分，有啲動詞用have嚟構成，有啲就要用be嚟構成。淨係用have構成嘅語言包括加泰羅尼亞文、葡文、西班牙文同羅馬尼亞文等。而撈亂使用兩個助動詞嘅語言就包括法文、意大利文同普羅旺斯文等。\n喺後一類羅曼語言入面，用be嚟構成嘅複合時態嘅動詞經常係成日用嘅不及物動詞，呢種動詞經常講嘅係唔可以確定目標或講明狀態嘅動作。例如「嚟」、「去」、「變成」等等。而大多數動詞重係要用have嚟構成複合時態。\n變體.\n混雜語言同語言變體.\n近代西方國家嘅全球殖民活動搞到羅曼語言嘅傳播超出咗歐洲本土而擴展到世界各地。西班牙文、葡文同法文嘅影響力好大。呢啲語言喺外國嘅傳播過程入面同其他語言融合，就產生咗同母語好大唔同嘅各類混雜語言同語言變體。下邊列出咗一啲重要嘅羅曼語言變體：\n人造語言.\n拉丁文同羅曼諸語言都促進咗人造語言嘅發展。例如，著名嘅世界語、拉丁國際語、新佛蘭卡文等人造語言就係大量羅曼語言嘅特徵嚟構成自己嘅文法同詞彙體系。\n羅曼語族語言一覽.\n由於羅曼語言係喺拉丁文衍生出嚟嘅，喺歷史發展嘅過程入面經歷咗非常複雜嘅變化，所以對於羅曼語族內部各種語言派別嘅劃分歷來存在爭議，到而家為止都冇確鑿嘅定論。下面係羅曼語族各種話及方言嘅詳盡一覽："}
{"id": "7343", "revid": "1678225", "url": "https://zh-yue.wikipedia.org/wiki?curid=7343", "title": "波歷克", "text": "波歷克（，）係德國足球員，打中場。佢身高1.89米，而家退咗役，亦曾經係德國足球代表隊球員。\n波歷克早期曾經效力過幾間德國甲組足球聯賽球會，包括凱沙羅頓、利華古遜同拜仁慕尼黑，亦效力過英格蘭超級足球聯賽球會車路士。佢亦入選過2002年同2006年FIFA世界盃，乃球會同國家隊核心人物。尤其係近年德國代表隊球員普遍水準未達標下，波歷克重要性更加受到肯定。\n佢曾經喺2000年代同嗰時女朋友（後來兩人曾經結過婚）生咗三個仔。2021年8月5號，波歷克第二囝Emilio喺葡萄牙交通意外死，享年18歲。"}
{"id": "7344", "revid": "1058830", "url": "https://zh-yue.wikipedia.org/wiki?curid=7344", "title": "廁紙", "text": "廁紙（又寫作厠紙）係設計畀清潔屎眼用嘅紙。屙完屎之後用來抹走黐住響上面嘅屎。另外亦都可以用來清理屙完尿之後，陰部淨低嘅尿滴。因為佢係廁所度用，所以叫廁紙。舊時廁紙用草嘅纖維做，所以又叫草紙。\n廁紙同面紙嘅成份唔同。廁紙係設計到響水裏面會爛溶溶，以保持渠暢通。有某幾種廁紙係可以響化糞池度分解，但係面紙就唔可以喇。"}
{"id": "7346", "revid": "218591", "url": "https://zh-yue.wikipedia.org/wiki?curid=7346", "title": "樽", "text": "樽係一隻細容器。佢條樽頸係窄過佢個樽身同樽口。家下好多樽都係玻璃（玻璃樽），塑膠（膠樽）或者鋁合金做。主要係用來裝液體，好似水、牛奶、汽水、啤酒、酒、油、藥水、梘液、洗頭水、墨水等等。\n玻璃樽可以循環再用，所以有啲另外有地方廢物回收。有啲飲品零售會賣飲品嗰陣會收埋樽按金，到回返樽就退返畀顧客。\n有啲樽樽口係加咗啲嘢封口，好似加個蓋響外面，又或者加粒波子響樽裏面。"}
{"id": "7349", "revid": "14", "url": "https://zh-yue.wikipedia.org/wiki?curid=7349", "title": "瓶", "text": ""}
{"id": "7351", "revid": "1384", "url": "https://zh-yue.wikipedia.org/wiki?curid=7351", "title": "汽水", "text": "汽水係碳酸嘢飲，多數係指有味嗰啲。當揭開水汽蓋時，汽水裏面嘅碳酸就會變二氧化碳於出來，就好似水裏面就唔停咁有氣泡走出。\n雖則一般人好多時都將汽水等同英文 ，之不過 其實指無酒精嘅嘢飲，範圍大好多，梳打水，雜果賓治都歸入去。所以意義上係有差別。\n因為汽水通常有大量糖份，而汽水係帶酸性，所以有的醫學研究上認為佢危害健康，會容易蛀牙，過肥呢啲唔健康嘅現象。"}
{"id": "7355", "revid": "75937", "url": "https://zh-yue.wikipedia.org/wiki?curid=7355", "title": "沙", "text": "沙／砂，係由石頭分解而成嘅粒狀固體，大細由0.0625到2毫米嘅都有。\n沙亦用嚟泛指形態相似嘅各種物質。\n利用.\n2014年有報告估計人類每年消耗超過400億噸沙同礫石。2017年全球對沙嘅需求大約係95.5億噸。人類挖嘅沙大部分用嚟整混凝土。建築用嘅沙通常係河沙。沙漠雖然有好多沙，但沙漠嘅沙太過滑，唔適合用嚟整混凝土。"}
{"id": "7358", "revid": "14", "url": "https://zh-yue.wikipedia.org/wiki?curid=7358", "title": "砂", "text": ""}
{"id": "7374", "revid": "2913", "url": "https://zh-yue.wikipedia.org/wiki?curid=7374", "title": "廁所", "text": "廁所（又寫做厠所）主要係用來畀人屙屎屙尿嘅地方，通常係有間房又或者獨立一間屋仔，等用嘅人有私隱同埋減少臭味傳出。現代廁所多數係水廁，即係有水沖廁，將屎尿經水管到化糞池或者污水處理廠清理。唔係嘅話，就叫做旱廁，廁所下面就會有收集箱，定時有人清理，又或有條坑作沖出河海。現代廁所多數有清水供應，畀人用後洗手，以免傳播病菌，所以廁所又叫做洗手間。部份廁所有廁紙供應，方便人痾完屎抹屁股。"}
{"id": "7376", "revid": "62413", "url": "https://zh-yue.wikipedia.org/wiki?curid=7376", "title": "沖涼房", "text": "沖涼房係用來沖涼嘅房。裏面有一啲設備係畀人沖涼，例如花灑，浴盤，浴缸咁。而好多時屋企都係沖涼房夾埋廁所響同一房；除咗咁，屋企沖涼房通常都係梳洗刷牙嘅地方。\n運動場所，唔少都有用沖涼房，通常係連埋更衣室。\n公眾浴室.\n公眾浴室係畀大眾去沖涼嘅浴室。"}
{"id": "7379", "revid": "259", "url": "https://zh-yue.wikipedia.org/wiki?curid=7379", "title": "千年", "text": "千年，又叫做千禧，係跨越一千年嘅時間跨度。喺陽曆，如果一個年份可以被1000整除就被稱為千年（或者嗰個年份之後嘅一年），例如2000年或2001年都可被認為係新千年。\n喺2000年全球慶祝千禧年到來時，就發生咗有關到底2000年定係2001年先至係新千年開始嘅爭論。一派觀點認爲，由於陽歷曆法由西元1年開始計起，因此西元1年至1000年係第一個千年，而第二個千年始於1001年，咁樣推算落去，2001年先至係新千年嘅開始。"}
{"id": "7382", "revid": "158703", "url": "https://zh-yue.wikipedia.org/wiki?curid=7382", "title": "庫爾德斯坦", "text": "庫爾德斯坦（ ）主要係一個橫跨土耳其、伊拉克及伊朗三國山區嘅一個地區，一直都係庫爾德人聚居嘅地方。庫爾德人一直都爭取希望喺庫爾德斯坦地區建國，但一直都受到三國政府嘅鎮壓。部份庫爾德人亦有響亞美尼亞同敘利亞境內。因為地方唔定，所以面積由19 1660到39 2000平方千米。人口有2500到3000萬。\n歷史.\n庫爾德斯坦本來係鄂圖曼帝國嘅一個省。本來鄂圖曼帝國承諾喺第一次世界大戰之後畀庫爾德人同亞美尼亞一齊獨立。點知喺洛桑條約中，庫爾德人嘅利益被出賣，除咗大部份地區仍然由鄂圖帝國統治，東部地區俾波斯同埋英國佔領嘅伊拉克瓜分。\n政區.\n庫爾德斯坦總共分成44區，當中敘利亞有2區、土耳其28區、伊朗6區、伊拉克6區。佢哋個名稱分別如下：\n政治.\n庫爾德斯坦各個地區各自有獨立遊擊隊，但都係其他國家嘅盟友。例如，土耳其曾經公開支援喺伊拉克嘅獨立遊擊隊。"}
{"id": "7383", "revid": "14", "url": "https://zh-yue.wikipedia.org/wiki?curid=7383", "title": "利物浦", "text": "利物浦（），舊底譯名梨花埠，英國一城，喺英格蘭西北部，著名港口，向住愛爾蘭海嗰面，出大西洋，十九世紀時繁盛如美國紐約，第二次世界大戰後衰落。利物浦嘅足球同音樂尤其出名，特別係歐洲足球勁旅利物浦同愛華頓兩大足球會，同埋搖滾樂隊披頭四，樂隊四位成員都係土生土長嘅利物浦人。而利物浦更加係英國最佳球會。\n利物浦位於默西河口嘅東岸，市中心距離愛爾蘭海大約5英里。\n市政由利物浦市議會管理，係默西河畔都市郡5個自治市之一。2016年全市人口估計有484,578人，默西河畔都市區共有224萬人。雖然利物浦已經失去咗大部分製造業基礎，不過仍然係英格蘭嘅核心城市之一。\n2004年，「海上商業城市利物浦」被列為世界文化遺產。利物浦曾經被選為2008年度歐洲文化之都。\n體育.\n利物浦有兩間參加英格蘭超級足球聯賽嘅球會，葛迪遜公園嘅愛華頓足球會（Everton FC）同喺晏菲路嘅利物浦足球會（Liverpool FC）。歷史上利物浦更加成功，贏過18次聯賽冠軍，5次歐洲聯賽冠軍盃（僅次於皇家馬德里嘅9次同AC米蘭嘅7次）同6次足總盃。愛華頓贏過9次聯賽冠軍同5次足總盃，但係喺英格蘭頂級聯賽超過100年，比英格蘭任何足球會都耐。愛華頓贏咗第一次默西塞德郡打吡。另外，同利物浦市一樣屬於默西塞德郡嘅Birkenhead重有一支主場喺Prenton Park嘅球會燦美爾流浪足球會（Tranmere Rovers FC），打緊英格蘭甲組足球聯賽。\n名人.\n同利物浦有關嘅名人好多，睇利物浦名人一覽。\n1960年代以來，利物浦喺英國以至全世界嘅Pop音樂文化舉足輕重。睇利物浦著名樂隊一覽。\n議會選區同議員.\n利物浦有5個議會選區：Garston、河濱、Walton、Wavertree同埋West Derby。"}
{"id": "7384", "revid": "1162513", "url": "https://zh-yue.wikipedia.org/wiki?curid=7384", "title": "1860年", "text": ""}
{"id": "7385", "revid": "1599047", "url": "https://zh-yue.wikipedia.org/wiki?curid=7385", "title": "20世紀", "text": "1901年至2000年哩一段期間被稱為20世紀。哩段時間最令人深刻嘅記憶係前所未見嘅全球型戰爭同軍事對峙（第二次世界大戰、冷戰）以及知識爆炸。喺呢個世紀影響人最深遠嘅係共產主義對資本主義嘅挑戰。雖然前者最終失敗，但亦促使後者喺經濟同社會上多重嘅修正及省思。此外，本世紀嘅殖民主義發展到極致，但喺1960年代後好快瓦解。而上世紀遍佈歐洲嘅民族主義風潮傳到亞洲、非洲同大洋洲，但亦意外搞到恐怖主義喺全球盛行，尤其透過網路等資訊媒體，造成全球性嘅恐慌，並且令下個世紀初蒙上恐懼嘅陰影。而知識爆炸令更多人可以接受知識，並質疑同檢討各學科嘅發展同研究。\n喺藝術上，以美國為發源地嘅大眾文化成為最為人所知嘅事物。尤其透過電視、廣播同電影，幾乎全球各地或多或少都受到影響，甚至視佢為「進步」、「便利」同「文明」嘅象徵。但另一方面，各地嘅本土文化亦利用呢啲科技媒體宣揚散播於本國或鄰近地區，呢種現象尤其以日本同法國最明顯。\n此外，本世紀係人類史上流動速率最頻繁嘅時刻：為咗勞動需求、政治庇護同更好嘅生活品質，大量唐人搬去北美洲同東南亞，好多土耳其人同北非地區人民移居西歐，唔少嘅西班牙裔透過合法或非法嘅方式去咗美國。哩啲人口流動打破過去以種族劃分嘅地理概念，但亦造成好多工業國家內部嘅社會問題。\n重要事件、發展同埋成就.\n社會同埋經濟.\n佛洛伊德發表《夢的解析》。"}
{"id": "7386", "revid": "1836295", "url": "https://zh-yue.wikipedia.org/wiki?curid=7386", "title": "21世紀", "text": "2001年至2100年嘅呢一段期間被稱為21世紀。\n主要關注問題.\n以下問題應該會喺21世紀得到世界性嘅關注："}
{"id": "7387", "revid": "70546", "url": "https://zh-yue.wikipedia.org/wiki?curid=7387", "title": "召喚夜響曲系列", "text": "召喚夜響曲 系列(Summon Night series)，或稱為召喚夜或者召喚夜想曲，係由Flight Plan開發，帕布雷斯特發售嘅策略模擬角色扮演遊戲系列。劇本由都月狩負責，人物設計則係由飯塚武史負責。\n簡介.\n首作喺2000年1月6日發售，以精美嘅插圖與適當嘅難易度而受歡迎，亦因此系列化。正傳作品有PS2嘅策略模擬角色扮演遊戲「召喚夜響曲2」和「召喚夜響曲3」。外傳作品有GBA角色扮演遊戲嘅「召喚夜響曲 鑄劍物語」、「召喚夜響曲 鑄劍物語2」和「召喚夜響曲 鑄劍物語 ～肇始之石～」為，而「召喚夜響曲外傳 ~破曉之翼~」係PS2嘅動作角色扮演遊戲。\n喺2006年秋季亦會發售系列新作「召喚夜響曲4」。\n整個系列都係由同一個世界同埋同一個時代作為舞台（外傳除外），所以前作嘅人物亦會登場。同樣，亦會發售廣播劇CD同小說，補完冇解釋嘅劇情。\n世界觀.\n故事舞台係一個稱為「琳帕姆」嘅中世紀嘅幻想異世界，喺嗰到都可以睇到現代嘅工廠同鐵路等。除咗「琳帕姆」之外，重被4個異世界包圍，稱為「機界 雷拉爾」、「鬼妖界 希爾坦」、「靈界 薩普勒斯」、「幻獸界 梅特爾巴」，每個異世界都有獨特嘅文明。\n其實，除咗以上4個異世界之外，還有幾個「冇名稱嘅世界」，而我們存在嘅現實世界也係其中之一。"}
{"id": "7392", "revid": "70546", "url": "https://zh-yue.wikipedia.org/wiki?curid=7392", "title": "召喚夜響曲4", "text": "召喚夜響曲4（日語：）係由Banpresto將於2006年11月30日發售嘅PlayStation 2策略模擬角色扮演遊戲。闊別3年嘅召喚夜響曲系列正傳第4作。而家預約將附送資料設定集「SN4 Official Visual Book」。\n系統.\n戰鬥系統同前作相同，而本作中戰鬥嘅細微部分亦加入語音。\n同時，亦都強化遊戲內嘅Mini Games，令遊戲更加充實。"}
{"id": "7394", "revid": "23434", "url": "https://zh-yue.wikipedia.org/wiki?curid=7394", "title": "女真", "text": "女真（女通汝，；女真文：，音標：），又叫女貞（）、女直（）。3000幾年前嘅「肅慎」可能就係佢哋嘅先民。漢晉嗰陣嗌「挹婁」，南北朝嗰陣叫做「勿吉」(讀音「莫吉」)，隋唐嗰時叫「黑水靺鞨」，到遼金先至叫「女真」、「女直」（避遼興宗耶律宗真嘅諱），清朝以後，「女真」叫做「滿洲」，後來直接就叫做滿族，直到而家。雖然「女真」嘅「女」好多人都讀做「男女」嘅「女」，查實原本應該讀「汝」呢個音先至啱嘅。"}
{"id": "7396", "revid": "53354", "url": "https://zh-yue.wikipedia.org/wiki?curid=7396", "title": "建州女真", "text": "建州女真（女讀語，；）係女真族三大部之一，分佈喺今家陣牡丹江、綏芬河及長白山一帶。\n建州女真原本居住喺牡丹江同松花江匯流嘅地方，係胡里改、斡脫憐二萬戶嘅部族族民，酋長阿哈出、猛哥帖木兒。大明初年，佢哋開始搬去東南。胡里改部搬到去原渤海故地（家下綏芬河流域）。佢哋喺新嘅聚居地設置咗三個地方軍事行政機構，包括建州衛（建於正統三年）、建州左衛（建於正統五年）同建州右衛（建於正統七年）。委任各部首領，依照舊俗，各統其屬。"}
{"id": "7400", "revid": "1681587", "url": "https://zh-yue.wikipedia.org/wiki?curid=7400", "title": "弩爾哈齊", "text": "弩爾哈齊（，），一作努爾哈赤（），係滿洲後金政權嘅奠基人。佢原姓不明，後改姓愛新覺羅，號淑勒貝勒，生於建州左衛蘇克素護部赫圖阿拉城（後改稱興京，今中國遼寧省新賓縣）。阿爸係塔克世（明代譯作塔矢）－建州左衛指揮，阿媽係喜塔拉氏。\n1618年，弩爾哈齊發布七大恨嘅征討大明檄文，自此開始明清戰爭。\n弩爾哈齊1616年至1626年在位，是為後金太祖高皇帝，年號天命。\n死後謚號叫做承天廣運聖德神功肇紀立極仁孝武皇帝，經歷康雍乾三朝，累加謚號叫做承天廣運聖德神功肇紀立極仁孝睿武端毅欽安弘文定業高皇帝。"}
{"id": "7404", "revid": "1590303", "url": "https://zh-yue.wikipedia.org/wiki?curid=7404", "title": "紀子", "text": "（，即生於昭和四十一年），原名（），秋篠宮文仁親王嘅老婆，川嶋辰彥同川嶋和代嘅大女，前內閣統計局長川嶋孝彥大孫女。學習院大學文學部心理學科畢業，佢嘅徽印係檜扇菖蒲。家下係肺結核預防會總裁、日本紅十字會名譽副總裁。\n1966年，川嶋紀子喺靜岡市嘅靜岡濟生會綜合醫院出世。\n1990年（平成二年）6月29號佢同秋篠宮文仁親王結婚。\n1991年（平成三年）10月23號生咗大女秋篠宮真子。\n1994年（平成六年）12月29號生咗二女秋篠宮佳子。\n2006年（平成十八年）2月7號，日本宮內廳正式宣布佢懷咗第三胎。同年9月6號清晨，喺愛育醫院開刀生咗大仔秋篠宮悠仁。呢個仔就成為咗日本天皇第三順位繼承人（2019年5月1號升為第二順位繼承人）。"}
{"id": "7405", "revid": "1856652", "url": "https://zh-yue.wikipedia.org/wiki?curid=7405", "title": "文仁", "text": "秋篠宮文仁親王（日文：\"Akishino no miya Fumihito shin'nō\"，），日本皇室成員，而家係皇嗣，亦係現任秋篠宮當主。佢係上皇明仁同埋上皇后美智子嘅第二仔，天皇德仁嘅細佬。徽印係栂，尊稱係「秋篠宮皇嗣殿下」。\n家下係日本山階鳥類研究所總裁、日本動物園水族館協會總裁、世界自然保護基金日本分會名譽總裁、日本網球協會名譽總裁、日荷協會名譽總裁、綜合研究大學院大學理學博士，亦係唔同嘅名譽博士學位，包括理學名譽博士（布拉帕大學、詩納卡寧威洛大學、朱拉隆功大學、汶叻差他尼大學）、水產生物學名譽博士（泰國農業大學）、水產學名譽博士（孔敬大學、先皇技術學院）。\n1990年（平成二年）6月29號佢同川嶋辰彥嘅大女紀子結婚、成立秋篠宮家。\n生平.\n早年.\n1965年11月30號凌晨十二點二十二分，皇太子明仁親王同老婆美智子共同嘅第二個細路，響宮內廳醫院出世。嗰陣佢嘅乳名叫禮宮（，Ayano miya）；後嚟命名叫「文仁」，嚟自論語嘅一句「君子博學於文，約之以禮，亦可以弗畔矣夫！」。細個嘅時候以百厭聞名，鍾意網球等運動，對地理方面亦有興趣。由於阿爸阿媽好忙，所以佢細個同德仁一齊由當時作為東宮侍從嘅濱尾實教育。\n少年時代.\n1984年入讀學習院大學法學部政治學科，積極參加社團活動，成立自然文化研究會，又曾經響研究所研究家禽。\n1986年成為山階鳥類研究所總裁。1988年從學習院大學畢業後，出任日本動物園水族館協會總裁，之後嗰兩年就響牛津大學聖約翰書院動物學科讀書。\n1989年1月7號，阿爺昭和天皇過身，老豆皇太子明仁親王登基，改元平成。8月傳出佢同川嶋紀子結婚嘅消息。川嶋紀子係文仁親王響學習院大學細一歲嘅師妹，早響1986年文仁親王已經求婚成功。9月12號，有關川嶋紀子同文仁親王結婚嘅皇室會議展開。全部一致通過呢門婚事，畀佢哋訂婚，同日下晝搞記者會公佈婚事，不過就係因為當時仲係為阿爺昭和天皇哀悼嗰陣搞啲咁嘅事而畀人批判。由於係改元平成後第一場皇室嘅喜事，佢哋嘅結婚普遍受到祝福。\n1990年1月12號，即昭和天皇嘅喪禮搞完之後嘅一日，佢地完成納采之義，之前由皇室會議承認嘅訂婚正式確定。同年6月29號，舉行結婚之義，成立秋篠宮，個名嚟自奈良縣奈良市嘅一個地方名「秋篠」。\n秋篠宮時代.\n1991年，大女眞子內親王出世。1992年出任日本網球協會名譽總裁。1994年二女佳子內親王出世。1996年9月獲得綜合研究大學院大學理博士學位。1997年出任世界自然保護基金日本分會名譽總裁、2000年出任日蘭協會名譽總裁、2004年出任全日本愛瓢會名譽總裁、2005年出任Siam Society名譽副總裁。\n2001年開始響東京農業大學教書，2006年成為兼職講師，2007年成為東京大學總合研究博物館特別研究員，2008年出任農學部生物治療系客座教授。\n大佬皇太子德仁親王同雅子妃響2001年生咗佢哋第一個細路愛子內親王，之後就冇再生第二個。由於日本天皇至明治時代就規定係傳男不傳女，明仁天皇面臨住冇男孫繼承嘅問題。2003年12月，宮內廳長宮湯淺利夫公開發言：「為咗皇室嘅繁榮考慮，我強烈希望（文仁親王同紀子妃）生埋第三個細路。」響2004年開始，有關畀唔畀女性做天皇嘅議題就一直紛爭不斷。\n2006年2月25號，皇室宣佈紀子妃有咗BB。同年9月6號，第三個細路、大仔悠仁親王出世，成為明仁天皇唯一一個男孫。\n文仁親王同荷蘭交流密切。2009年8月，應荷蘭卑雅特歷絲女王邀請，文仁親王同親王妃出訪荷蘭。佢亦同泰國等東南亞國家有交流。\n文仁親王係有栖川流書道嘅傳承人。老豆皇太子明仁曾經同高松宮宣仁親王講：「禮宮（即係指文仁）想寫出好似叔叔咁嘅字，可唔可以教下佢？」宣仁就以自己嘅字唔足以教人哋做理由，而畀老婆親王妃喜久子教文仁有栖川流書道。\n響2007年至2015年期間，佢亦係皇室會議嘅預備議員，自2015年9月16號開始出任皇室會議議員至今。2017年12月1號審議有關天皇退位等問題，文仁親王因為同呢個議題有利益衝突所以唔出席，由叔叔常陸宮正仁親王代為出席。\n皇嗣時代.\n2019年5月1號，伴隨住大佬德仁成為第126代天皇，文仁成為皇嗣，係繼秩父宮雍仁親王之後，日本皇室86以嚟再一次有成員成為「皇太弟」。響同年10月22號嘅即位禮正殿之儀期間，文仁著住象徵住皇太子身份嘅「黄丹袍」現身。\n2020年11月8號，立皇嗣之禮正式舉行，係向國內外宣佈文仁正式被立做皇嗣嘅國事行為、皇室禮儀。\n2022年4月21號，文仁同親王妃紀子參拜伊勢神宮，代表住立皇嗣相關嘅行事已經結束。成為皇嗣後，出於安全考慮，秋篠宮宮邸被迫進行改建。\n屋企.\n老豆：上皇明仁\n阿媽：上皇后美智子\n兄弟姐妹：大佬德仁---細妹黑田清子\n老婆：紀子妃"}
{"id": "7409", "revid": "1133", "url": "https://zh-yue.wikipedia.org/wiki?curid=7409", "title": "釘", "text": "釘係一種似好粗針嘅物體，通常都係金屬做，佢一頭係尖嘅，畀佢可以插入啲嘢度。釘將兩樣嘢連埋，用佢來釘實兩件嘢。釘同物件有摩擦力，搲實唔會打直𨃩出來。同埋，本身夠韌打橫可以受力。有時釘穿晒啲嘢，就可將條釘尖揼彎，唔畀佢咁易撬出來。\n釘通常用來鎚揼入啲嘢度。亦都有機械釘槍打入。\n有啲釘係特別設計嘅，用來聯住啲嘢都叫做釘。好似釘書釘，撳釘，大頭釘，魚尾釘之類。"}
{"id": "7413", "revid": "29554", "url": "https://zh-yue.wikipedia.org/wiki?curid=7413", "title": "雨林", "text": "雨林係指一個全年有高雨量嘅森林。定義上，雨林全年雨量最少要有1700到2000毫米。雨林多數係熱帶雨林，但亦都有溫帶雨林。雨林裏面嘅動植物有好多種。\n最大嘅熱帶雨林響亞馬遜，連埋中美洲尼加拉瓜嘅森林。其次係喀麥隆到剛果一片非洲森林。之後係亞洲緬甸到巴布亞新畿內亞嘅森林。澳洲東北面都有雨林。而溫帶呢，主要係北美洲，英屬哥倫比亞省，東南阿拉斯加，美國本土西北，亞洲格魯吉亞，歐洲巴爾幹，紐西蘭同塔斯曼尼亞。\n雨林係有自己嘅碳循環，整體來講，二氧化碳係排多過吸，不過對溫室效應影響輕微。之不過咁，雨林係響世界碳循環裏面係一個好穩定嘅池；當有人清走個雨林，就會放好多二氧化碳出來。雨林另一個作用係整涼透過佢嘅空氣。所以，雨林對全球氣候係好有影響。\n雨林係地球三分二動植物品種嘅屋企。估計係有數以萬萬種計嘅植物，昆蟲，微生物都未畀人發現。而且，好多藥物都係響熱帶雨林搵出來。\n雖然雨林有咁多植物，其實佢嘅泥土唔係咁肥沃。原因係細菌好快將啲嘢分解，無乜腐植質留響度。所以響呢啲地方，鐵同鋁嘅氧化物就集中響泥裏面，泥變到鮮紅色，甚至搞到變成礦。響一啲後生地層，好似火山爆發殘留，就會肥沃好多。植物嘅養份，就係由死咗嘅巨樹，經細菌同白蟻分解後，再回流畀其他樹木。\n雨林地下好少會有草，矮樹之類，原因係太少太陽光落到地。所以人或者動物可以響雨林度走。如果樹冠整爛咗，好快就有藤，樹叢，矮樹生出來。"}
{"id": "7415", "revid": "14", "url": "https://zh-yue.wikipedia.org/wiki?curid=7415", "title": "昆士蘭省", "text": ""}
{"id": "7432", "revid": "1233612", "url": "https://zh-yue.wikipedia.org/wiki?curid=7432", "title": "馮友蘭", "text": "馮友蘭（），字芝生，中國河南南陽唐河人，曾爲大清、中華民國同中華人民共和國國民。佢係哲學家、哲學史家，以儒人出名，後半生中華人民共和國時期，轉爲反儒。\n出世同讀書.\n馮友蘭喺河南省唐河縣度出世，是年爲大清時一八九五年。佢老頭係馮臺異，係大清進士，之後任地方官。\n馮少年時先後讀唐河縣立高等小學、開封中州中學、上海公學。之後，中華民國四年，一九一五年，考入北京大學法科，但後轉入文科中國哲學門，中華民國七年，一九一八年畢業。畢業後任教開封中等技術學院。一年後，中華民國八年，一九一九年，去美國哥倫比亞大學留學。四年後，中華民國十二年，一九二三年，考得博士學位，同年自美返國。\n事業.\n崇儒.\n中華民國十二年，一九二三年，返國卽任中山大學哲學系教授，兩年後，中華民國十四年，一九二五年，轉任廣東大學教授。一年後，中華民國十五年，一九二六年，再轉任燕京大學哲學教授。兩年後，中華民國十七年，一九二八年，再轉任國立清華大學教授兼任哲學係主任，翌年再兼任文學院院長。中國民國二十年，一九三一年，出《中國哲學史》上卷。三年後，中華民國廿三年，一九三四年，出埋下卷。佢力崇儒學，視其爲中國哲學史上獨尊同正統。\n同年，馮友蘭獲邀出訪捷克、蘇聯，返返中國後，分別就蘇聯見聞及歷史唯物主義演講兩次，觸怒中國國民黨當局，遭逮捕審訊，但無耐獲釋。事後，馮卽該拍住國民黨，無耐入埋黨。第二年，中華民國廿四年，一九三五年，當選國民黨第五次全國代表大會代表。\n中國民國廿六年，一九三七年，中國抗日戰爭全面爆發，馮跟清華大學搬去長沙，又旋即再搬昆明，任職於西南聯合大學，仍任哲學系教授兼文學院院長。遷徙期間，國民黨籍中斷。中華民國廿八年，一九三九年，馮再次入國民黨。昆明嗰陣，馮出咗貞元六書，推崇儒家道統，鞏固儒學思想，切合當時國民黨新生活運動。六書先後次爲，中華民國廿八年，一九三九年，出咗《新理學》。中華民國廿九年，一九四〇年出《新事論》同《新事訓》。中華民國卅二年，一九四三年出《新原人》。中華民國卅三年，一九四四年出《新原道》。中華民國卅五年，一九四六年出《新知言》。\n任教西南聯大嗰陣，馮同國民黨高層密切往來。中華民國卅一年，一九四二年起，幾次去重慶，向國民黨幹部授課。中華民國卅二年，一九四三年，以西南聯合大學黨部名義，致函蔣介石，望其「收拾人心」，蔣閱信「為之動容，為之淚下」。中華民國卅四年，一九四五年，國民黨第六次全國代表大會，馮當選為主席團成員。\n中華民國卅五年，一九四六年，中國抗戰勝利後，西南聯合大學解散，清華大學搬返北平，馮應邀去美國賓夕凡尼亞大學，任客座教授一年，同時集結其間講稿，出《中國哲學簡史》。中華民國卅七年，一九四八年，返國，仍任清華大學教授，哲學係主任同文學院院長，後又當選中央研究院首任院士（人文及社會科學組）同中央研究院評議會第三屆評議員。\n反儒.\n中華民國卅八年，一九四九年，國民黨失勢，中國北方由中國共產黨接收。十月一號，中國共產黨立中華人民共和國。無耐，十月五號馮友蘭致信毛澤東，自稱「過去講封建哲學，幫了國民黨的忙，現在我決心改造思想，學習馬克思主義」，毛在回信認定了馮「過去犯過錯誤」，並告誡其「總以採取老實態度爲宜」，馮遂辭任去國立清華大學院長同系主任。一九五〇年間，佢派咗去農村參加土改運動。一九五二年，調返北京大學哲學系，重做埋中國科學院哲學社會科學部學部委員，同埋第二、三、四屆中華人民共和國全國政協委員，第五屆中國人民政治協商會議常務委員，第四屆全國人民代表大會代表。\n馮友蘭要自我批判自己歷史問題，國內外幾次公開表示，新理學「與馬列主義毛澤東思想為敵」，係「反人民」，係「要人一心一意擁護當時半封建半殖民地的社會合國民黨政權」，「我舊陣時嘅著作都係無價值嘅」，並「對四十年代所寫嘅幾本書懺悔」。佢好多時配合政治形勢，如「揾啲馬克思主義嘅嘢，努力運用」，因而相繼寫出咗《中國哲學史新編》第一二冊。一九五五年，佢參加活動，批判胡適同梁漱溟。一九六二年，中共政協全國委員會召開第三屆政治協商，會後向毛澤東獻詩「懷仁堂后百花香，浩蕩春風感衆芳」云云。 \n一九六六年，毛澤東發動文化大革命。起初馮友蘭畀人抄家，困入牛棚。兩年後，一九六八年毛澤東表示，「北京大學有一個馮友蘭，係講唯心主義哲學嘅，我哋只識唯物主義，唔識唯心主義，如果想知道啲唯心主義，重得去揾佢」，馮因而得以離開牛棚，恢復自由。一九七三年，批林批孔運動中，馮友蘭出任四人幫掌握嘅「梁效」寫作班子顧問，「從舊營壘裏衝殺出嚟，畀咗孔丘一個回馬槍」，相繼發表《對於孔子嘅批判同對於我過去嘅尊孔思想嘅自我批判》同《復古與反復古係兩條路線嘅鬥爭》等文章，均得《光明日報》全文轉載。之後又著《論孔丘》一書，為江青一黨效力。呢啲文書，馮話自己係一九四九年以前，係尊孔思想，係「為大地主大資產傢，特別係為國民黨反動派嘅統治服務嘅」，一九四九年以後則「為劉少奇，林彪反革命嘅修正主義路綫服務嘅」，認爲自己能參加批孔運動，係「更大嘅幸福」，一代儒學名家，「竟以批孔鳴於時」。馮積極拍堆江青，之不過一九七六年，四人幫失勢，梁效寫作班子遭徹底清算，馮友蘭亦長時間關押審查。\n一九八〇年起，馮友蘭以口述方式，開始重寫《中國哲學史新編》，自稱「自己喺現有馬克思主義水平上所能見到嘅東西，直接寫我自己喺現現有嘅馬克思主義水平上對於中國哲學史和文化的理解和體會」。全書一九八年完成，全書始終以馬克思主義同階級鬥爭觀念貫通。\n一九九〇年，馮友蘭病死，是年實齡九十五。\n著作.\n生平著作可歸結為「三史釋古今、六書紀貞元」三史係《中國哲學史》、《中國哲學簡史》、《中國哲學史新編》等三套哲學史著作。六書係「貞元六書」包括《新理學》、《新世訓》、《新事論》、《新原人》、《新原道》、《新知言》等六本自成體系的哲學著作。\n《中國哲學史上下冊》分別完成於1931、1934年，係第一套以西方哲學概念完成的中國哲學史著作。其中許多概念已成為定論，為後世學者所共同接受。堪稱中國哲學史的奠基之作。\n《中國哲學簡史》係由1948年喺美國賓州大學上課教材編寫而成。此書譯為十多國語言，銷售數百萬冊。係西方大學中國哲學史課程必用的教科書，也係西方了解中國哲學的最佳入門途徑。\n《中國哲學史新編七冊》完成於1990年，乃係馮友蘭用生命寫成的哲學大作。喺84到95高齡等11年間，以準盲人、準聾子的身體狀態，喺每年住院數次的情況下，口述由弟子筆錄而成。\n《貞元六書》係一套自成體系的哲學著作。《新理學》為其總綱，後五冊係分屬各章節，主要講純粹哲學。《新世訓》係社會觀，係新理學觀點喺社會問題中的應用。《新事論》係生活方法論與道德修養論。《新原人》係人生哲學，以覺解的程度將人生分為四個境界。《新原道》係哲學史觀，分析中國哲學之發展。《新知言》係方法論，總結中西哲學史的經驗。\n生平著作收錄喺《三松堂全集》共十五冊。"}
{"id": "7433", "revid": "1240394", "url": "https://zh-yue.wikipedia.org/wiki?curid=7433", "title": "北京大學", "text": "北京大學（），簡稱北大，最先嘅校名係「京師大學堂」，係中國北京一大學，亦係中國第一間國立最高學府，1898年創建，有四個校區，分別喺海淀區、昌平區同大興區入面。\n佢亦係中國近現代史上新文化運動嘅中心，1919年「五四運動」嘅發祥地，亦係中國多種政治思潮同埋社會理想嘅傳播地。北京大學喺中國文化史同近現代史享有重要嘅地位。"}
{"id": "7434", "revid": "1341891", "url": "https://zh-yue.wikipedia.org/wiki?curid=7434", "title": "國立清華大學", "text": "國立清華大學（英文：National Tsing Hua University，NTHU），簡稱新竹清華。現址喺台灣新竹市。\n國立清華大學前身係1911年利用美國退還庚子賠款嘅退款、喺北京設立嘅清華學堂。1925年設大學部。對日抗戰期間，西遷至昆明，同北京大學、南開大學合組國立西南聯合大學。\n國共內戰後，清華大學被分成兩間。北京嘅清華大學由中華人民共和國政府接管，而實際接收庚子賠款嘅中華民國政府，就揾返1949年以前清華最有聲望嘅梅貽琦校長主事，1955年喺台灣新竹市復校。\n復校之初首設原子科學研究所。1964年恢復大學部。目前共設有理、工、原子科學、人文社會、生命科學、電機資訊及科技管理七個學院；共有十七個學系，十九個獨立研究所。\n喺學術研究之外，清華大學同交通大學喺每年嘅春季會舉辦「梅竹賽」，係兩校之間嘅悠久傳統，比賽項目包含球類、橋藝、棋類、拔河等。\n國立清華大學同中國大陸嘅學術聯繫相當緊密，並同中國嘅頂尖高校好似北京清華大學、北京大學、浙江大學、復旦大學、中山大學、中國科技大學、西安交通大學、哈爾濱工業大學、山東大學、蘇州大學同蘭州大學有校際合作關係，其中各校每年都互派一定數量嘅優秀本科生前往中國嘅大學從事專題研究學習。"}
{"id": "7436", "revid": "542", "url": "https://zh-yue.wikipedia.org/wiki?curid=7436", "title": "Poincare conjecture", "text": ""}
{"id": "7437", "revid": "1626164", "url": "https://zh-yue.wikipedia.org/wiki?curid=7437", "title": "梵蒂岡", "text": "梵蒂岡城國（，拉丁話：，意大利話：），由羅馬天主教教廷統治，係世界天主教嘅中心，同埋宗座所在地。佢位於意大利首都羅馬城西北角嘅高地上，係世界上最細嘅國，面積只得 0.44 平方千米（差唔多6個足球場咁大），人口 1380 人，成日住響度嘅人口得 540 人。意大利人為主，官方語言係拉丁話（平時多數講意大利話），以前通用貨幣係意大利里拉，依家係歐元，國花係百合。梵蒂岡喺地理上雖然係細細嘅國仔，但係，喺政治同文化上係好有影響力嘅大國。\n歷史.\n梵蒂岡，拉丁話嘅意思係「先知嘅地方」。早喺西元4世紀，有人為咗紀念殉難嘅耶穌門徒聖伯多祿（聖彼得），就喺羅馬城西北角佢殉難嘅地方起咗間君士坦丁大教堂。到咗15至16世紀，君士坦丁大教堂改成依家嘅聖伯多祿大殿，變成天主教會舉行最隆重儀式嘅場所；西元756年，法蘭克王國國王丕平將羅馬城同周圍嘅區域送畀教宗。1870年意大利統一之後，教宗被迫退居羅馬城西北角嘅梵蒂岡宮之中；1929年2月11號，意大利政府同教宗庇護十一世簽咗《拉特蘭條約》，意大利承認梵蒂岡，視佢為主權國，主權屬教宗，梵蒂岡為中立國，佢嘅國土「神聖不可侵犯」。\n政治.\n梵蒂岡係一個「宗教領袖制國」，梵蒂岡嘅元首係教宗。教宗由 80 歲以下嘅樞機嚮西斯廷教堂內舉行嘅教宗選舉（Conclave）上選舉產生嘅，任期終身。\n教廷雖然有國家嘅樣，其實只係存在，建基響全世界教友嘅信仰之上，所以佢嘅政治制度同普通嘅國家唔同。其中嘅樞組織包括：\n教廷（拉丁文：SĀNCTA SĒDES）係教宗以及佢嘅顧問嚮向全球各地嘅羅馬天主教會發出指令時所用嘅正式名，係全球羅馬天主教會嘅「中央政府」，教廷享有主權國一樣嘅地位，可以以主權國嘅身份簽訂國際性條約或加入國際組織。教皇授權主教委員會負責管理梵蒂岡嘅日常事務。梵蒂岡嘅法律體系嚟自教會嘅教規，當天主教教規唔適用時候，就用羅馬市嘅法律。\n梵蒂岡可以以主權國嘅身份向其他主權國派出外交使節，亦可以接受由其他國派出嘅外交使節。但係由於國面積太細，別國派往梵蒂岡嘅外交使節一般都嚮羅馬設大使館。噉樣做所造成嘅一個幾得意嘅結果係，意大利駐梵蒂岡嘅大使館係設嚮本國境內嘅。梵蒂岡同中華民國有外交關係，目前亦正喺度嘗試同中華人民共和國改善關係，但係由於中華人民共和國同梵蒂岡就主教任命、愛國會地位同承唔承認中華民國等問題一直達唔成共識，所以中梵建交依然困難重重。\n地理.\n喺意大利首都羅馬城西北部，台伯河西岸嘅高地之上，以梵蒂岡城牆為國界標誌，屬亞熱帶地中海型氣候，平均氣溫1月 7℃，7月 24℃。\n名勝：聖伯多祿廣場、聖伯多祿大教堂、梵蒂岡博物館。\n經濟.\n梵蒂岡嘅無工農業，自然資源都冇。財政收入主要靠旅遊、郵票、出租不動產、特別財產款項嘅銀行利息、梵宗教銀行盈利係嚟自送畀教宗嘅貢款以及教徒嘅捐款等。梵蒂岡嚮北美、歐洲多個國有幾百億美金嘅投資，其資本滲透到意大利眾多嘅經濟部門，特別係銀行信貸同不動產系統，僅地產一項就高達 46 萬幾公頃。黃金、外匯儲備達到 100 幾億美元。\n1970年代中期以來，喺西方經濟危機嘅衝擊之下，梵蒂岡面對嚴重嘅財政困難，特別係銀行投資失誤同增加梵工作人員人工之後，財政年年都有赤字。1994年梵蒂岡財政盈餘 41.2 萬蚊美金，收入 1.7428 億蚊美金，支出 1.7387 億蚊美金。\n人口.\n梵蒂岡城內大約有10名「常住」居民。梵蒂岡嘅公民大部分係神職人員，包括主教、神父、修女，以及出名嘅瑞士衛隊（一支教宗嘅志願禁衛隊）。重有大約 8名世俗工人，佢哋係梵蒂岡嘅主要勞動力，但都唔係住嚮梵蒂岡城之內。\n梵蒂岡嘅官方語言係拉丁話，一種源自羅馬但就快絕種嘅話。嚮大多數嘅交談、出版物、廣播中，主要使用嘅係意大利話同其他話。\n文化.\n梵蒂岡城本身就係一件偉大嘅文化瑰寶，城內嘅建築好似聖伯多祿大殿、西斯廷教堂等都係世界上重要嘅建築作品，包括咗波提切利、貝爾尼尼、拉斐爾、米高安哲羅嘅作品。梵蒂岡都擁有一個館藏豐富嘅圖書館，以及一個博物館，專門收藏具有歷史、科學同文化價值嘅藝術品。\n梵蒂岡嘅日常生活具有濃厚嘅宗教色彩，每逢星期日，聖伯多祿廣場天主教徒聚集，中午 12 點，隨著教堂鐘聲響起，教宗就會喺聖伯多祿大教堂樓頂正中嘅窗出現，向教徒發表演講，梵蒂岡嘅瑞士衛隊每年5月6號嚮聖達馬索院舉行宣誓儀式，誦念 5 個幾世紀來一直未改過嘅誓詞，祈求上帝保佑自己圓滿完成任務，效忠教宗可以獻出自己嘅生命。\n交通.\n梵蒂岡最近嘅機場係意大利羅馬嘅費米奇諾（Fiumicino）國際機場。\n由羅馬火車站（Roma Termini）可以搭 40 號或者 64 號巴士，又或者搭羅馬地鐵（Metropolitana）A 線（Linea A）到達 Ottaviano 站，沿 Via Ottaviano 行大概10分鐘就到梵蒂岡。\n喺意大利同梵蒂岡嘅國民就知，梵蒂岡喺出入境方面冇任何限制，甚至連過境關卡都冇整到。如果你有意大利或梵蒂岡嘅護照，一樣都可以成功自由出入意大利。"}
{"id": "7438", "revid": "120591", "url": "https://zh-yue.wikipedia.org/wiki?curid=7438", "title": "文化", "text": "文化（）係指人類所創造嘅精神財富，好似文學、藝術、教育、科學、禮貌、節日等等。喺考古學上就指同一歷史時期嘅遺跡、遺物嘅綜合體。同樣嘅工具、用具、製造技術等係同一種文化嘅特徵。有時文化指嘅係文明。\n雖然早喺原始社會時期，人類就已經形成咗第一次分工，產生咗農業民族同埋畜牧民族，但早期文化都係喺農業民族中產生嘅，因為畜牧民族要逐水草而居，居無定所，唔容易產生大規模嘅聚居，對文字冇迫切需要；而農業民族容易形成大部落，興修水利需要大量協同工作嘅人群，所以最早嘅大國家同埋奴隸制都係產生於農業民族。有咗大國家同埋奴隸制至可以產生大批聚集嘅有閑階級，佢哋發明咗文字，促使形成腦力勞動同埋體力勞動嘅人類第二次分工。從而產生狹義嘅文化（廣義嘅文化指所有人類嘅活動，都可以叫作文化）。\n文化嘅概念.\n文化一詞起源自拉丁文嘅動詞「Colere」，意思係耕作土地（故此園藝學嘅英文係Horticulture），後引申為培養一個人嘅興趣、精神同埋智慧。文化概念係英國人類學家愛德華•泰勒喺1871年提出嘅。佢將文化定義為「包括知識、信仰、藝術、法律、道德、風俗以及作為一個社會成員所獲得嘅能力同習慣嘅複雜整體」。此後，文化嘅定義層出不窮，克萊德•克拉克洪喺1950年代尾搜集咗超過200個文化嘅定義。\n文化喺漢語中實際係「人文教化」嘅簡稱。前提係有「人」至有文化，即係文化係討論人類社會嘅專屬語；「文」係基礎同埋工具，包括語言同埋文字；「教化」係呢個詞嘅真正重心所在：作為名詞嘅「教化」係人群精神活動和同埋物質活動嘅共同規範（同時呢個規範喺精神活動同埋物質活動嘅物件化成果中得到體現），作為動詞嘅「教化」係共同規範產生、傳承、傳播以及得到認同嘅過程同埋手段。\n對文化嘅一啲觀點.\n唔同學科對文化有唔同理解。\n從哲學角度解釋文化，認為文化從本質上講係哲學思想嘅表現形式。由於哲學嘅時代同地域性從而決定文化嘅唔同風格。一般嚟講，哲學思想嘅變革引起社會制度嘅變化，伴隨住對舊文化嘅鎮壓同埋新文化嘅興起。\n從存在主義嘅角度，文化係對一個人或一班人嘅存在方式嘅描述。人存在喺自然之中，同時亦存在喺歷史同埋時代之中；時間係一個人或一班人存在喺自然之中嘅重要平臺；社會、國家同埋民族（家族）係一個人或一班人存在喺歷史同埋時代之中嘅另一個重要平臺；文化係指人喺呢種存在過程中嘅言說或表述方式、交往或行為方式、意識或認知方式。文化唔單只用嚟描述一班人嘅外在行為，文化特別包括作為個體嘅人嘅自我嘅心靈意識同埋感知方式。一個人喺返到自己內心世界嗰時嘅一種自我嘅對話、觀察嘅方式。\n文化嘅核心係佢嘅符號系統，例如文字。各文字體系有相應嘅認知心理。\n特點.\n通過對唔同文化嘅比較研究，至可以瞭解文化嘅特點。\n首先文化係共有嘅，係一系列共有嘅概念、價值觀同埋行為準則，係令個人行為能力成為集體可以接受嘅共同標準。文化同社會係有密切關係，冇社會就會冇文化，但亦有啲冇文化嘅社會。喺同一個社會裏面，文化都唔一致。例如，喺任何社會裏面，男同女嘅文化就有唔同。此外，唔同年齡、職業、階級等之間都有次文化嘅差異。\n文化係學返嚟嘅，而唔係通過遺傳而天生具有嘅。生理嘅滿足方式係由文化決定嘅，每種文化決定呢啲需求點樣得到滿足。從呢個角度睇，唔包括人嘅靈長目動物都有各種嘅文化行為，但係呢啲文化行為只係單向嘅文化表現好似食白蟻嘅方式、警戒嘅呼喊聲等。同人類社會中龐大複雜嘅文化象徵體系相比，就顯得有啲微不足道。\n參考：濡化\n文化嘅基礎係象徵符號。其中最重要嘅係語言同埋文字，但亦包含其他表現方式例如圖像（好似圖騰旗幟）、肢體動作（好似握手，吐脷）、行為解讀（送禮）等。幾乎可以話整個文化體系係透過龐大無比嘅象徵體系深深植入人類嘅思維之中，而人亦透過呢套象徵符號體系理解，解讀呈現喺眼前嘅種種事物。因此點樣解讀各種象徵符號喺嗰個文化嘅實質意義，點樣解讀象徵符號更成為人類學，語言學等社會學科詮釋人類心智嘅重要方式之一。此外，文化作為相互關係嘅整體而呈現出一體化嘅趨勢。"}
{"id": "7439", "revid": "143999", "url": "https://zh-yue.wikipedia.org/wiki?curid=7439", "title": "文學", "text": "文學（）係語言文字嘅藝術（文學係由語言文字組構而成嘅，開拓無言之境），往往係文化嘅重要表現形式，以不同嘅形式（稱作體裁）表現內心同埋再現一定時期，一定地域嘅社會生活.\n由於出版同教育嘅進步以及社會嘅全面發展，已經失去其壟斷地位成為大眾文化嘅一支。產生咗所謂嘅嚴肅文學同通俗文學或大眾文學之分。\n文學體裁.\n中國古代分為詩同埋文，文又分為韻文同散文，現代一般分為：詩歌、散文、小說、戲劇，並稱為四大文學體裁；中國嘅抒情詩同散文（稱為「古文」）最早而比較發達。西方就分為詩歌同散文兩個基本類型。敍事詩同戲劇成熟較早，此外小說比較發達。\n傳統嘅詩係有韻律嘅文學作品。佢通過詩嘅想像同抒情來表達某種強烈嘅情感。詩係歷史最悠久嘅文學形式。中國係世界上詩歌最發達嘅國度之一，由中國最早嘅詩歌總集詩經，最早嘅長篇抒情詩離騷以來。漢代嘅樂府，唐宋格律詩，同埋唐末興起嘅詞，元曲以及五四以來嘅新詩。歷代嘅民間歌謠。構成咗中國詩歌無以倫比嘅巨大傳統。相比之下西方嘅敍事詩發達較遲，並結合戲劇，成就好大。例如荷馬史詩，但丁嘅神曲，莎士比亞劇本。\n散文冇嚴格嘅韻律同埋篇幅限制嘅文學形式。同韻文相對。中國嘅散文從先秦諸子散文發展而來，代有散文名家名作。其中歷史散文同賦體以及奏議文告等應用文體，對後代產生咗深遠影響。中國自古就係世界上散文最發達嘅國度。\n戲劇係另一種古老嘅文學形式。佢主要通過唔同角色之間嘅對話來表達作者嘅思想同感情。戲劇可以用於舞臺嘅表演，都可以閱讀。\n小說係以虛擬世界為內容嘅綜合文學形式。傳統上以散文為主體。莊子：飾小說以幹縣令。中國現代意義上嘅小說，係從先秦散文中嘅寓言濫觴，經過漢末六朝嘅筆記，到唐傳奇宋話本擬話本而成熟，再傳至明清以中國四大小說名著為代表嘅長篇小說同埋以聊齋志異為代表嘅短篇小說。西方嘅小說稱為fiction，被稱為散文史詩。小說上接神話傳說，作為後起嘅文學形式。由於佢巨大嘅容量，深刻全面咁反映咗現實同埋啲人嘅思想，成為近代以後主流嘅文學形式之一。\n其他體裁有："}
{"id": "7440", "revid": "143999", "url": "https://zh-yue.wikipedia.org/wiki?curid=7440", "title": "藝術", "text": "藝術（）係一啲人做出嚟，整出嚟，而對人有特殊嘅意義同埋自己都覺得吸引嘅嘢，亦都可能係知識、七情六慾、感覺、理想、諗頭互動嘅結果，亦有人認為人用藝術捉實、反映自身或現實嘅世界。\n形式.\n藝術有好多形式：可以用說話、寫、畫畫、書法、雕刻、建築、文學、音樂、做戲、跳舞、電影、就咁做出嚟、影相……\n藝術分類.\n到而家都冇公認嘅藝術分類標準。各個藝術理論嘅派別有唔同嘅分類方式，近現代嘅藝術分類，就愈繁複，愈有得拗。\n一般嚟講，根據表現手段同方式，藝術可分為：\n比較新嘅分法，則根據時空性質將藝術分為：\n下面係常見嘅藝術類別\n設計類別.\n睇設計\n手工藝類別.\n睇手工藝"}
{"id": "7441", "revid": "143999", "url": "https://zh-yue.wikipedia.org/wiki?curid=7441", "title": "教育", "text": "教育（），廣義上，透過一啲人與人嘅互動/實踐活動，傳播知識、禮貌知識、嘅傳授技能、社會化個體、教授觀點意見、散播世界觀畀受教育嘅對象。另一種睇法係：教育係畀受教育嘅對象一過合式嘅環境發展佢嘅興趣、能力、長處。教育可能係介乎呢兩過觀點之間。狹義上，指學校教育，即係制度化教育。\n簡介.\n教育過程一出世就開始並持續終身已被廣泛接受。有啲人甚至相信教育可以更早開始，一啲父母畀子宮裏面嘅胎兒聽音樂同埋故仔，希望對孩子發展產生影響。\n「教育」一詞源自拉丁文 \"educare\"，意思係「引出」。\n教育具有多方面嘅功能： \n社會根據受教育程度選拔人才。人通過受教育實現社會地位嘅變遷。教育伴隨住人類社會嘅產生而產生，隨住社會嘅發展而發展，同人類社會共始終。對教育嘅定義，各國學者認識都唔同。好似美國嘅杜威話：「教育即係生活。」英國嘅斯賓塞話：「教育係未來生活嘅準備。」中國嘅李壯認為「教育係強迫或引導被教育者接受特定嘅知識、規矩、資訊、技能、技巧等。」\n詞解.\n教書，教學同教育好似，不過教育意識形態上係唔單只教重點同死背書，係要對象明理知德。身為合格老師應有言教，身教雙管齊下，並就孔夫子定性：「溫故而知新，可以為師矣。」\n類型.\n正規教育.\n社會、群體或私人開設課程教育啲人，通常係年輕人。正規教育嘅系統比較完整。正規教育體系傳授理想或有價值嘅知識，但有時會出現濫用情況。有啲國家規定學生做錯太多功課就一定要留級讀多一年。\n成人教育.\n終身教育或成人教育嚮好多國家已經非常普及。「教育」重係被睇成係細路嘅事，成人教育經常被稱為「成人學習」或者「終身學習」。\n技術教育.\n只針對某一方面提供嘅特殊培訓，例如電腦專科學校。技術學校培養適應不同市場嘅人才。技術教育畀咗學生自主選擇嘅機會，因此會提高學者嘅興趣。\n教育嘅歷史.\n歐洲.\n嚮西方，教育嘅起源受到宗教組織嘅巨大影響：神父認識到教育嘅重要性，建立起學校體系。嚮歐洲，好多最初嘅大學都有天主教背景。蘇格蘭宗教改革之後建立咗新嘅國立蘇格蘭教會 \n中國.\n中國教育開始於中國古典著作，而唔係宗教組織。早期中國任用受教育嘅官員管理帝國，用來選拔官員嘅科舉考試制度建立於隋朝，唐朝嘅唐太宗完善科舉制。直到清朝末期嘅1905年廢除，以西方教育方式取代。\n日本.\n日本教育嘅起源同宗教關係密切。學校係培養想要研究佛教成為僧侶嘅年輕人嘅廟宇。後來，想要學習嘅孩子就要去\"Tera-koya\" (意思係廟宇小屋)，學習點樣讀寫日文。\n印度.\n印度嘅制度化教育已經有好長嘅歷史。\n最近世界教育趨勢.\n嚮過去幾十年，未受任何學校教育嘅文盲人口嘅百分比下降咗，由1960年嘅36%下降到2000年嘅25%。\n嚮發展中國家，2000年文盲百分比只有1970年嘅一半。嚮已發展國家，文盲都從6%下降到1%，未受學校教育者由5%下降到2%。\n教育嘅挑戰.\n發展中國家.\n私人組織，例如耶穌基督後期聖徒教會，正嚮努力令發展中國家嘅人得到更多接受教育嘅機會 通過 such programs as Perpetual 教育基金。\n家長嘅參與.\n家長參與細路仔嘅教育性發展係必要嘅。"}
{"id": "7442", "revid": "1867021", "url": "https://zh-yue.wikipedia.org/wiki?curid=7442", "title": "學習", "text": "學習（；）喺心理學同神經科學等嘅領域上係指一個個體吸收知識、技能同埋行為嘅過程。學習包括獲取新知識、新技能或者新行為，又可以係改變舊有嘅知識、技能、同行為。學習唔淨只係人識得做，動物以及某啲品種嘅植物、甚至乎係專門機械都曉學習－動物絕大多數都曉學一啲簡單嘅「避開痛楚」動作，例如係一個人俾個煮食爐焫嚫一次之後，下次會識唔好搵手掂個爐。一啲智能高啲嘅動物，包括人，同某啲人工智能，仲有能力學做一啲複雜嘅行為或者理解啲複雜嘅概念，例如足球同芭蕾舞等嘅運動當中有極之高深嘅技巧，而學深奧嘅科學知識要求高度嘅理解能力。\n學習嘅現象無所不在：人喺未出世之前，神經系統經已發育得相當完善，會喺度同環境互動而學習，呢個過程仲會一路維持到死亡為止，例如臊孲子會學識認照顧者把聲同樣，等到再大少少會學行路同講嘢，細路仔係噉由佢周圍同身邊嘅大人嗰度學習，而大人都識得學嘢；就算係啲好簡單嘅動物都做到單純行為式學習，而喺好似人等智能高嘅動物當中仲可以睇到以玩呢啲複雜行為進行嘅學習同埋對抽象概念嘅理解；學習可以有意識做，又可以冇意識做，後者嘅例子可以舉返頭先俾個煮食爐辣親一次，下次識唔好掂個爐－呢種學習個人唔使特登去諗「點解隻手掂到個爐會痛」都會學得到。另一方面，學習嘅機制喺某啲情況之下亦都可以造成一啲唔好嘅效果，例如習得性失助（learned helplessness）嘅現象噉，就涉及一隻動物反覆經歷過避無可避嘅痛苦之後學識「反抗冇用」而變到冇嗮心機做嘢－所以對學習嘅研究仲要諗點樣確保學習嘅機制唔會出現反效果。\n學習過程喺認知科學同教育學等領域上都重要嘅研究課題，而佢哋嘅研究對社會來講好有應用價值。例如心理學上對記憶功能嘅研究就會有助教育家設計新嘅記憶方法，幫學生手記住學過嘅內容。\n詞源.\n喺漢文入面，「學習」呢個詞最早可以追溯到孔子喺《論語》當中講嘅嘢：『學而時習之，不亦悅乎？』呢句嘢係文言，意思係「學咗嘢之後時不時反覆溫書，唔係一件好愉快嘅事咩？」按照孔子同第啲古代中國教育家嘅睇法，「學習」係一個複合詞言：「學」係指透過用眼耳口鼻接觸世界萬物，由自身以外嘅地方獲得資訊，以及了解書本上嘅知識同埋老師教授嘅技能，有時仲可以包含咗自己本身嘅思考；而「習」係指鞏固知識技能嘅行為，例如係學功夫學咗一個招式之後反覆噉練習嚟鞏固自身嘅知識。「學」偏重思想意識嘅理論領域，而「習」偏重行動實習方面嘅實踐－學屬知，習屬行，而明朝大儒王守仁曾經對學習提倡「知行合一」。所以按照呢個角度睇，「學習」就係獲得知識同技能，再透過反覆嘅試驗同練習去精益求精嘅過程。\n英文入面嘅字「learning」都相當古老，可以追溯至原始日耳曼語言（Proto-Germanic；英文、德文同荷蘭文等現代日耳曼人語言嘅祖先）當中嘅「lisnojanan」，據講係「得到知識」噉解。\n行為論研究.\n行為論（behaviorism）係由著名心理學家伯赫斯·費德歷·斯金納（B. F. Skinner）發揚光大嘅一套心理學理論，著重研究外界刺激（external stimlus）會點樣影響一隻動物嘅行為（behavior），而且傳統上會輕視啲好似思緒等冇辦法由肉眼觀察到嘅嘢。典型嘅行為論研究會嘗試向隻動物（最常見嘅係大家鼠）施加某啲刺激，再睇吓呢啲刺激會點樣影響某啲外顯行為嘅頻密度或者強度等嘅變數，甚至嘗試用數學方程式模擬刺激同行為之間嘅關係。\n聯想性學習.\n古典制約.\n古典制約（classical conditioning）係指一個個體因為某兩個刺激持續噉一齊出現，而將兩個刺激聯想埋一齊（刺激同刺激之間嘅關係起變化；Stimlus-Stimulus），通常導致其中一個刺激（conditioned stimulus；CS）引起一啲本嚟淨係得另外嗰個刺激（unconditioned stimulus；US）會引起嘅反應（unconditioned response；UR）。舉個簡單例子說明，\n想像下圖：家陣有一隻狗，佢見到嘢食（US）會流口水（UR），但聽到鐘響（CS）唔會，打後次次有嘢食都俾佢聽鐘響，冇幾耐佢就學識一聽到鐘響就流口水。\n古典制約嘅過程喺大多數動物物種甚至某啲植物嘅身上都觀察得到，古典制約嘅過程令到生物能夠學識邊啲刺激傾向一齊出現，令到生物有能力預測周圍環境嘅變化。例如係有心理學實驗就顯示，人類喺撞到之前未遇到過嘅刺激嗰陣會留意呢啲刺激傾向同邊啲已知嘅刺激一齊出現，並且按呢個資訊對嗰啲新嘅刺激做判斷－例如家吓有個人 A 君，佢啱啱識咗個新朋友 B 君，如果 A 君每次撞到 B 君嗰陣都有啲令佢唔舒服嘅事發生嘅話（例如佢次次見親 B 君兩個人都嗌交），A 君好快會學識將 B 君同啲令佢唔舒服嘅事聯想埋一齊，學曉應該要避開 B 君。\nR-W 模型（Rescorla–Wagner model）係用以下呢條方程式模擬古典制約嘅：\n當中 formula_2 係指隻動物心目中 US 同 CS 之間嘅關聯有幾強，formula_3 指 formula_2 嘅轉變。每當隻動物經驗到 US 同 CS，佢都會係噉咦改變佢心目中嘅 formula_2，而喺是但一次經驗當中，formula_3 嘅數值由以下因素話事：\n操作制約.\n操作制約（operant conditioning）指一隻動物因為對某個刺激（formula_14）起某個反應（formula_15）持續噉引致某啲後果，而將 formula_14 同 formula_15 聯想埋一齊（刺激同反應之間嘅關係起變化；Stimulus-Response），通常會導致 formula_14 同 formula_15 之間嘅關係變強或者變弱，會令 formula_15 變強嘅後果係所謂嘅強化（reinforcement），而會令 formula_15 變弱嘅後果就係所謂嘅懲罰（punishment）。\n舉個簡單例子說明，想像家吓研究者擺一隻大家鼠喺一個斯金納箱（skinner box）入面，當個研究者擺啲嘢食入個籠入面（刺激）嗰陣，隻大家鼠會行埋啲嘢食（反應）嗰度，而家吓個研究者決定，每次當隻大家鼠行近啲嘢食嗰陣，佢就電吓隻大家鼠，但如果隻大家鼠唔行埋啲嘢食度，就唔電佢；實驗顯示，噉做會令到隻大家鼠學識對「有嘢食」呢個刺激（formula_14）做「行埋啲嘢食度」呢個反應（formula_15）嘅話會俾人電，令到下次再出現「有嘢食」呢個刺激嗰時，隻大家鼠做「行埋啲嘢食度」呢個反應嘅機會率下降，所以「俾人電」係一個懲罰。獎勵同懲罰嘅過程喺人身上都可以輕易觀察得到。\n操作制約可以用嚟解釋習慣嘅形成。有心理學家指出，極密集嘅操作制約訓練會令一個行為變成習慣，例如有實驗就試過噉做：研究者搵一柞大家鼠返嚟做受試者，將呢柞大家鼠分做 formula_24 同 formula_25 兩組；首先，兩組都喺同樣嘅情況下受訓，將每隻都分別擺入一個箱入面，箱入面有個掣，個掣一撳就有嘢食；兩組差異在於 formula_24 組受訓時間短，而 formula_25 組受訓時間長；訓練期完咗之後，研究者俾柞大家鼠做一個貶值測試（devaluation test）－意思即係話俾啲大家鼠冇咁肚餓（冇咁需要嘢食）嗰陣做測試；一般結果係，大家鼠冇咁肚餓嗰時會冇咁傾向走去撳嘢食掣；同時研究者又發現咗所謂嘅過度訓練效應（overtraining effect）－只要 formula_25 組受訓嘅時間長到超過咗某個臨界值，formula_25 組嘅受試者就會變成唔受貶值影響，即係變成肚唔肚餓都走去勁撳掣。\n對於呢個實驗結果，主流心理學界嘅理解如下：動物嘅行為系統可以分做目標主導系統（goal-oriented system）同習慣系統（habit system）兩大子系統；前者係會經過思考嘅，例如知自己唔肚餓就唔會走去搵嘢食；後者係唔經思考嘅，明明自己唔肚餓，都出於習慣噉走去撳掣；極密集嘅操作制約訓練會令一個行為變成難改嘅習慣。有精神醫學等領域嘅研究者指出，呢個效應同強迫症（OCD）等嘅心理病有相似之處－強迫症患者會係噉走去做某一啲對佢哋有益嘅嘢（例如係洗手），但往往就不斷習慣性噉勁做，搞到自己健康出問題（例如勁洗手，洗到對手有皮膚問題）；因為噉，過度訓練效應可以用嚟做強迫症相關嘅研究。\n銘印.\n銘印（imprinting）係指一種喺生命當中某啲階段（即係某啲年齡）嗰時進行得零舍快嘅學習，而且好多時學咗之後都改變唔到嘅－即係話個學習率 formula_30 喺生命嘅某一個階段當中數值好大，而喺嗰個階段過咗之後，formula_30 就會變到接近 0。\n銘印一個好出名例子係喺好多鳥類當中都會發生嘅仔女銘印（filial imprinting），仔女銘印係指隻動物喺啱啱出世冇幾耐之後記住自己嘅照顧者，並且喺幼年期會一路跟隨住佢認定咗嘅照顧者。喺正常情況下，隻動物所記住嘅照顧者會係自己嘅親生父母，但實驗結果顯示，如果研究者喺隻動物啱啱出世冇幾耐嗰段時間代佢父母照顧佢嘅話，呢種銘印效應會令隻動物認定個人類研究者係自己嘅父母，並且喺幼年嗰時一路跟住個人類研究者周圍行，而且一旦銘印咗，隻動物就唔會再改變佢心目中嘅父母。\n觀察學習.\n觀察學習（observational learning）係指透過觀察其他個體嚟進行嘅學習。同古典制約以及操作制約唔同嘅係，喺觀察學習當中，一隻動物唔使自己親身經歷某啲事件就可以改變自己嘅行為。波波公仔實驗（Bobo doll experiment）就係一個好出名嘅行為論心理學實驗，呢個實驗展示咗觀察學習：\n觀察學習喺第啲動物身上都有出現，而教育學對於人類細路嘅觀察學習有做重點嘅研究。\n習得性失助.\n習得性失助（learned helplessness）係一種現象：當一隻動物，佢一而再再而三噉受到一個懲罰性嘅刺激（例：隻狗俾研究員擺喺一間房入面，房嘅地板定時定候會過電電佢，每次將會有電嗰陣都會有盞燈閃），而且無論佢做啲乜到避唔開呢個刺激（例：間房有道門，道門鎖咗，搞到隻狗點郁都走唔甩），通常隻動物會變得消極，唔再嘗試做任何嘢嚟避開個刺激（例：下次盞燈閃嗰陣，隻狗淨係企喺度唔郁，等受電嘅痛楚）－「學識」進入一種「無助」嘅狀態；而且進一步嘅研究仲發現，一隻動物進入咗習得性失助之後，就算下次俾佢有機會避開個刺激佢都會冇動力去行動（例：學到失助之後，隻狗就算下次盞燈閃嗰陣明明道門大開住，都照樣企喺度唔郁等受電嘅痛楚），變到好似冇嗮心機做任何嘢噉。\n習得性失助嘅概念對精神醫學等嘅領域嚟講相當有用：有心理學家指出，習得性失助同某啲心理病嘅徵狀好相似，例如係抑鬱症或者物質濫用等嘅現象，往往涉及個病人喺重複噉遇到一啲令佢哋覺得無力嘅事之後，放棄嘗試解決問題，改為做一啲幫唔到手解決問題嘅行為（好似係靠吸毒同飲酒等嘅方法嚟逃避問題），所以對習得性失助嘅研究喺呢啲領域上係一個受重視嘅課題。\n神經研究.\n喺神經科學上，古典制約同操作制約等嘅現象可以理解成個腦入面啲神經細胞（neuron）之間嘅連繫產生變化：個腦由大量嘅神經細胞組成，神經細胞當中有啲代表咗隻動物對某啲刺激嘅理解，有啲連去相關嘅肌肉嗰度代表住某啲反應，例如喺一隻大家鼠嘅腦入面，某一柞神經細胞可能代表佢對「嘢食」嘅理解，而呢柞神經細胞會連落去同「行埋目標嗰度」嗰啲神經細胞嗰度，令到隻大家鼠曉喺探測到嘢食嗰陣行埋去啲嘢食嗰度；如果某個學習過程令刺激同刺激之間嘅關係改變，嗰次學習就係古典制約，而如果某個學習過程令刺激同反應之間嘅關係改變，嗰次學習就係操作制約... 等等。\n喺操作制約當中，學習涉及嘅神經細胞變化係由快感（pleasure）主導嘅：當一個人攞到同享用犒賞（指嘢食等佢想要嘅嘢）嗰陣，佢嘅腦活動會產生一啲特定嘅變化，而人類响經歷呢種變化嗰時，通常會話自己感受到快感；而雖然人以外嘅動物唔曉將自己嘅感受講俾研究者聽，但神經成像研究顯示，人以外嘅動物喺攞到同享用犒賞嗰時，佢哋嘅腦都會出現好似人類得到快感嗰時噉嘅活動。由進化論嘅角度嚟睇，快感可以定義成一種腦狀態（可以睇犒賞系統），而呢種狀態起到訊號嘅作用，用嚟話俾個腦嘅其餘部份知「我哋攞到犒賞喇」，等後者知道要郁手做攞到犒賞嗰時應該要做嘅嘢－例如喺快感出現嗰陣，各腦區就要做嘢，郁手改變啲神經細胞之間嘅連繫，強化令自己攞到件犒賞嗰樣行為（提升自己下次做嗰樣行為嘅機率）。\n非聯想性學習.\n非聯想性學習（non-associative learning）喺定義上係指「因為重複噉接觸到一個刺激而造成嘅對嗰個刺激嘅反應永久性噉改變；而因為神經性適應、攰或者受傷而引起嘅改變唔算非聯想性學習」。非聯想性學習有兩大種：習慣化同埋敏化作用。\n習慣化.\n習慣化（habituation）係指一個反應發生嘅機會率或者強度隨住個刺激一再噉出現而下跌，而個反應多數係一啲反射性嘅動作。舉個例子說明，想像家吓研究者擺一隻大家鼠係一個實驗室嘅籠入面，再定時定候電佢，每次電佢之前都閃一閃盞燈，隻大家鼠好快就會學識盞燈閃表示就嚟要俾人電，會識得驚燈閃（睇上面「古典制約」）；而如果喺跟住落嚟嘅時間，個研究者改為每次都淨係閃燈唔電隻大家鼠，隻大家鼠好快又會學識燈閃同痛楚之間冇咗啦掕，於是慢慢唔再對燈閃有「驚」嘅反應－隻大家鼠由「會對閃燈有驚嘅反應」變成冇咗呢種反應，所以習慣化就發生咗。習慣化嘅過程喺個刺激出現得頻密嗰陣發生得零舍快。動物幾乎冚唪唥都曉做習慣化，就連某啲敏感啲嘅植物物種都會做習慣化。\n敏化作用.\n敏化作用（sensitization）係習慣化嘅相反，指一個反應發生嘅機會率或者強度隨住個刺激一再噉出現而上升。一個日常生活當中嘅例子有搵啲嘢捽隻手臂嘅皮膚：喺一個正常人類當中，嚿嘢啱啱開始捽隻手嘅皮膚嗰陣唔會有乜嘢特別感覺，但係捽吓捽吓就會開始覺得痛－一個反應發生嘅強度隨住個刺激一再噉出現而上升。敏化作用喺人類同第啲動物對毒品嘅反應嗰度成日都會見到：例如係對某啲毒品嘅研究就發現，當一個人重複噉吸食過呢啲毒品之後，佢個腦入面嗰啲神經細胞之間嘅突觸會有所改變，令到個人下次再吸食嗰種毒品嗰時反應會更加強烈，而呢種作用同毒品上癮有啦掕。\n認知研究.\n廿世紀上半橛嘅心理學研究由行為主義主導：19 世紀佛洛伊德（Sigmund Freud）嗰套精神分析理論因為缺乏可否證性，而喺廿世紀開始冇人再用，亦都令當時嘅心理學界開始主張應該輕視好似思緒呢啲內在、冇辦法直接觀察嘅嘢，而改為以行為主義做主流，傾向淨係研究外顯行為；但廿世紀中開始有實驗方法研究動物嘅認知（cognition），例如當時有實驗試過擺隻大鼠喺一個迷宮入面，再俾佢自行噉搵出迷宮入面嘅嘢食，跟住研究者再要隻大鼠以迷宮嘅另一個點做起點再搵嘢食，發現一隻大鼠唔會盲目行返上次行過嘅方向（唔會因為上次轉右而盲目噉跟住轉右），而係識按自己起點嘅位置調整行嘅路線，呢類研究證實咗，外界刺激同行為之間嘅關係受到某啲內部嘅認知過程做中介調控嘅，引起咗認知科學（cognitive science）－研究認知嘅科學領域－嘅誕生。\n認知科學可以話係對行為主義研究嘅一個延伸：行為主義研究證實咗，外界刺激可以造成行為上嘅改變，而認知科學就進一步研究喺「外界刺激」同「行為改變」之間做中介嘅認知過程（cognitive process）－認知科學嘅基本諗法係，當一隻動物受到外界刺激影響嗰陣，佢個腦入面會發生一啲資訊處理過程，呢啲資訊處理跟住會令佢嘅行為起變化。認知科學研究嘅對象就係喺呢個過程當中扮演中介角色嘅認知過程。\n記憶.\n喺各種認知過程當中，記憶（memory）可以話係對學習嚟講最緊要嗰一個。記憶喺認知科學上俾人界定為個心靈（人嘅心靈主要位於腦）將啲資訊入碼、儲起同喺有需要嗰陣提取（retrieve）出嚟用嘅能力。記憶對於動物（包括人）嘅體驗嚟講至關重要，記憶令一隻動物喺某一個時間點嗰度體驗到嘅經歷（俾人電、睇到研究者郁手打波波公仔、或者喺幼年期個照顧者嘅樣）影響佢將來嘅行動，例如當一隻大鼠喺一次操作制約實驗當中俾研究者電過之後，佢個腦會以某啲形式記住俾人電嘅經歷，而呢個記憶會影響佢將來嘅行為－令外界刺激同將來嘅行為有啦掕。\n喺心理學同認知科學等領域嘅研究嗰度，腦一般都俾科學家睇做一個資訊處理系統，會儲起各式各樣嘅記憶：\n記憶嘅開端係感官－眼耳口鼻等嘅器官會由外界接收各種嘅資訊，啲感官嘅神經細胞會以各種訊號將啲感官收到嘅資訊傳去個腦嗰度，而工作記憶（working memory）跟手會暫時儲住個腦用緊嗰啲資訊，呢啲資訊當中有一啲可能會俾個腦斷定需要儲起做長期記憶，並且對隻動物嘅行為產生更深遠嘅影響。\n情節定語義.\n情節記憶（episodic memory）係指一啲會掕住時間地點嘅記憶，例如係一個人對某件發生喺某個時間空間嘅事嘅記憶（「我記得阿爸今朝臨出門口之前講過，話佢今晚會夜啲返屋企」）。呢種記憶可以引致學習，例如一個細路俾狗咬過一次之後對嗰次俾狗咬有好深嘅記憶，令到佢從此之後都驚狗（好似古典制約噉將「狗」同「痛楚」聯想埋一齊），就係一個情節記憶引致學習嘅例子。研究顯示，人普遍都能夠喺冇專登記住嘅情況之下準確噉認得情節記憶嘅細節，顯示人嘅記憶容量相當之大。\n語義記憶（semantic memory）係指一啲唔受時間地點影響嘅記憶。同情節記憶比，語義記憶係更加廣義化（generalized）嘅，一個情節記憶會掕住一個特定嘅時間地點，而語義記憶就係對某啲概念或者事物嘅認識。舉個例子說明，喺個細路俾一隻狗咬到之後，佢腦內會有「某年某月某日喺某個地方俾某隻狗咬」（一個情節記憶），而跟手佢可能會將呢個記憶廣義化，變成「狗普遍都係危險嘅」－後者係一個語義記憶，唔受制於時間地點。由情節記憶普遍化出語義記憶嘅過程令到人（同第啲動物）曉由經驗嗰度學習一啲普遍嘅定律，了解自己周圍嘅世界。\n貝葉斯腦假說.\n有認知科學家主張，人同第啲動物嘅心靈係按貝葉斯定理（Bayes' theorem）學習判斷世界嘅系統。假想有兩件事件，formula_24 同 formula_25，formula_34 係 formula_24 發生嘅機會率，formula_36 係 formula_25 發生嘅機會率，根據貝葉斯定理，formula_38（已知 formula_25 發生咗，formula_24 發生嘅機會率）可以用以下呢條式計：\n舉個例說明，有一個地區，個地區嘅人當中有 0.1% 嘅都有一隻病（formula_42）；而家有個新測試（「測試出陽性反應」係 formula_25），而打前嘅醫學研究顯示，如果個病人真係有嗰隻病，個測試有 90% 機會呈陽性反應（formula_44），但就算個病人冇嗰隻病（formula_45），個測試都有 9% 嘅機會呈陽性反應（formula_46，formula_36 大約係 0.1）。家吓有個住喺呢個地區嘅人去做咗個測試，出咗陽性結果，用貝葉斯定理嚟計嘅話，佢真係有嗰種病嘅機會率（formula_38）大約係 10% （個測試唔多靠得住）。\n根據主張貝葉斯腦假說（Bayesian brain hypothesis）嘅認知科學家，一個心靈會透過自己過去嘅經驗，計算一大柞 formula_38 嘅數值，以此作為自己對「世界係點運作」嘅模型（internal model of the world）：想像一個心靈，佢內部會記住若干份經驗（有 formula_34 同 formula_36 呢啲資訊），而佢可以按過去嘅經驗計返 formula_38－例如喺習得性失助實驗裏面，隻動物記得 10 次受痛楚嘅事件（formula_34），而喺某幾次事件當中佢有嘗試避開個痛楚（formula_25），喺某幾次入面佢冇（formula_55），但次次都一樣遭受痛楚；佢個腦計咗之後會發現，自己行動咗跟住受苦嘅機率（formula_56）同自己唔行動而受苦嘅機率（formula_57）相約，formula_58－形成一個「我行唔行動結果都係會受苦」嘅諗法，令佢進入習得性失助嘅狀態。 \n教育學研究.\n教育學（pedagogy）係一門專門研究點樣透過教育嚟傳播知識嘅社會科學。教育學家會考慮行為主義同認知科學研究嘅結果－例如係點樣獎勵或者懲罰學生，就會用到操作制約嘅概念。同呢啲科學研究唔同嘅係，教育學對學習嘅研究集中於研究人類喺有組織嘅教育之下嘅學習，而科學上嘅研究比較普遍化－會研究各種動物喺各種環境下嘅學習。亦都因為噉，教育學比較少做實驗－例如行為主義研究就因為研究嘅對象可以係非人類動物，所以可以好輕易噉將研究對象擺喺實驗室研究；但教育學集中研究人類，而（例如）擺個人類細路喺實驗室入面搵電電佢會有道德上嘅問題，所以教育學比較少會用實驗，而比較傾向用問卷調查同訪問等嘅形式進行研究。\n喺教育學上，教育（education）俾人定義為一套有系統噉將知識、技能、價值、同信念傳授俾學生嘅過程。教育係一連串活動，涉及一個社會入面嘅大人嘗試影響啲細路或者其他大人嘅學習過程－行為主義同認知科學嘅研究經已表明咗，就算冇第啲個體特登教佢嘢，任何一隻動物（包括人類）都會自行觀察身邊嘅環境同人嚟去學習，但係教育喺人類社會當中好重要，因為教育能夠幫手確保一個社會入面嘅成員冚唪唥都會學識某一啲（喺嗰個社會入面生存必需嘅）知識、技能、價值、同信念。教育學家研究重點就係運用行為主義同認知科學研究得到嘅知識嚟改善教育嘅方法，幫助人類學習。\n被動定主動.\n現代嘅教育學上有好多種類嘅學習方法，但學習方法大致上可以分做兩大類：被動同主動。\n被動學習.\n被動學習（passive learning）係最傳統嘅學習方法，喺廿世紀或者之前嘅學校常用。喺被動學習嘅過程當中，個教導者會跟住一個特定嘅課程大綱將要教嘅資訊（主要係教科書嘅內容）喺班房嗰度直接噉傳達俾班學生知，等班學生將啲資訊內化，而且好多時個教導者唔會點樣俾反饋（feedback）個學生聽或者俾佢哋做討論。跟手個教導者仲會用測驗同考試等嘅形式嚟評估啲學生係咪記住咗所教嘅內容。\n呢種學習係以老師做中心嘅，好處係實行起上相對比較容易、成本低，可以用數量少嘅老師向大班學生做教學，而且因為被動教學成個教學過程由老師主導，所以要控制班房嘅秩序比較容易；唔好處係好多時會搞到啲學生淨係為咗考試而死背老師教咗嘅知識，而上完個課程之後就唔記得嗮所學嘅嘢。\n主動學習.\n主動學習（active learning）係廿世紀尾開始興嘅一種學習方法。主動學習分好多種，但共通點係喺教學過程當中由學生做主導，例如係喺教書途中停低俾啲學生做寫作練習、分組討論、俾啲學生自我評估、喺實驗室做實驗、以及係課堂上嘅辯論呀噉。喺呢啲過程當中，老師嘅角色由講書同設計考試變成負責創造一個學習環境，等啲學生能夠靠佢哋自己發現知識，重點係要學生喺自己嘅學習過程當中做多啲決擇，能夠喺一定程度上決定自己要學啲乜同埋經過乜嘢過程去學，而唔齋係老師教乜佢哋背乜，例如喺分組討論當中，每一組學生所諗到同睇過嘅論點都會有啲唔同，所以學生唔會吓吓都淨係跟從老師俾嘅方向學習。呢種教學法喺執行起上嚟比較難，但係喺某啲情況下能夠有效噉提升學生嘅動機同學習上嘅主動性。\n切向學習.\n切向學習（tangential learning）係指一個人喺做緊一啲佢哋鍾意嘅（課外）活動嗰陣，自行噉學習某一個特定課題嘅知識。例如有研究發現，啲人喺玩過一隻個故仔建基於某段歷史嘅電子遊戲之後（例如唔少動作遊戲同戰略遊戲將故仔背景設喺二戰時代），會有興趣走去學多啲有關嗰段歷史嘅知識。\n切向學習仲可以用系統化嘅方法改良，而事實係喺廿一世紀初，用電子遊戲做切向教學經已成為咗一個受人重視嘅課題：有電子遊戲設計方面嘅研究指，將學習內容有技巧噉內置喺隻遊戲入面係遊戲設計嘅一個重要因素，而能夠引起玩家主動學習嘅遊戲通常比較受好評同好賣。一個出名嘅例子有文明帝國系列（Civilization），文明帝國系列係一系列嘅回合制策略遊戲，涉及個玩家嘗試建立一個文明，並且同由人工智能或者第啲人類玩家控制嘅文明競爭。呢個遊戲入面有用到唔少歷史方面嘅知識，而且個遊戲本身仲內置咗一個百科嚟講解隻遊戲當中用到嘅歷史知識，令到玩家無意間一路玩一路學習咗歷史學方面嘅知識同思考方法。「點樣用電子遊戲做切向教學」嘅問題喺廿一世紀教育學界舉足輕重，而學界甚至已經有咗專門嘅學術期刊嚟做呢方面嘅研究。\n學習遷移.\n學習遷移（transfer of learning）係指用自己已有嘅知識去處理之前未處理過嘅問題。學習嘅過程往往喺由某啲外界刺激開始嘅，但係喺實驗室以外嘅世界好少可會有兩個刺激係完全一樣嘅，所以隻動物實要一定程度上將喺一次經驗學到嘅知識普遍化（廣義化）。舉個例子說明：想像有個人細個嗰陣俾一隻德國狼狗咬親，佢大個咗，有一日行行吓街撞到一隻哈士奇；佢個腦就要決定好唔好驚嗰隻哈士奇，如果佢個腦選擇將俾德國狼狗咬嘅經歷普遍化成「所有德國狼狗都係危險嘅」，噉佢就理應淨係會驚德國狼狗唔會驚哈士奇，而如果佢個腦選擇將次經歷普遍化成「所有狗都係危險嘅」，噉佢就會驚隻哈士奇－「普遍化嘅程度」會影響到佢個腦喺邊啲情況下會應用佢學到嘅記憶。學習遷移喺教育學上係一個相當受關注嘅課題，因為呢個現象表示，（例如）一個學生就算喺班房入面學識咗某一樣技能，都唔代表佢實會識得喺工作場合當中展示嗰種技能。"}
{"id": "7443", "revid": "143999", "url": "https://zh-yue.wikipedia.org/wiki?curid=7443", "title": "文明", "text": "文明（粵拼：man⁴ ming⁴）一般係指有人居住，有一定嘅經濟文化嘅地區。佢嘅含義有時同文化相同（但嚮考古學同人類學裏面，文明同文化有截然不同嘅含義）。文明經常同城市密切聯繫。文明一詞本身就有「城市化」同埋「城市嘅形成」嘅含義。\n英文中嘅文明（Civilization）一詞源於拉丁文「Civis」，意思係城市嘅居民，佢本質含義係人民和睦嘅生活喺城市同社會集團中嘅能力。引申後意為一種先進嘅社會同文化發展狀態，以及到達呢個狀態嘅過程，佢涉及嘅領域廣泛，包括民族意識、技術水準、禮儀規範、宗教思想、風俗習慣以及科學知識嘅發展等等。\n最早嘅文明.\n城市出現、文字產生、國家制度、青銅技術出現、可以話係一個地方出現一個成熟文明嘅標誌。而家一般認為，最早嘅文明大概係西元前 3500 年左右係喺美索不達米亞嘅蘇美爾人（註：美索不達米亞象形文字大約喺公元前 3200 年出現）。\n但由於一個人類文明，由一個雛形進而成為成熟係要經過長時間演變，所以學界無法統一每個文明最初嘅誕生時間。就如大英博物館認為冇文字、城市、國家嘅公元前 3500年印度一處所誕生嘅文明做 Indus Valley Civilization，但另一方面一啲學者]]認為有成熟嘅城市、國家制度、文字嘅公元前 1500年嘅中國商文明先至係最早嘅文明。\n古代文明.\n西元前3500年到西元前1000年呢段時期，就叫做古代文明時期。\n古代文明基本都係喺河流同流域發源，唔同嘅時期往往俾唔同嘅文明佔據，以地域環境大致分為：\n古典時期嘅文明.\n西元前1000年到西元500年呢段時期，好多文明進入繁盛時期，通常亦被稱為古典時期。\n失落嘅文明.\n科學界普遍認為呢啲只係傳說中嘅文明，但依然有好多人信。\n關於文明出現嘅理論.\n文明係點樣出現嘅？呢個對哲學家同人類學家都係好吸引嘅課題，因此亦有好多理論來闡述各自嘅觀點。大部分觀點比較一致嘅睇法係中央集權嘅出現係文明存在嘅起點。因此研究中央集權嘅出現就成為一個焦點。但係所有嘅理論都重未解釋到所有文明嘅起源，佢只係適用於部分文明。\n文明所帶來嘅問題.\n文明嘅發展促進咗人類社會嘅進步，但同時亦帶來好多問題。比如衞生問題。重有傳染病嘅問題。此外不同文明間嘅衝突以及文明內部嘅鬥爭令戰爭成為一個好普遍嘅問題。嚮文明內部重有一個階級之間嘅衝突問題。"}
{"id": "7447", "revid": "1850623", "url": "https://zh-yue.wikipedia.org/wiki?curid=7447", "title": "格裡戈里·佩雷爾曼", "text": "格裡戈里·雅各利維奇·佩雷爾曼（Григорий Яковлевич Перельман‎，）係俄羅斯聖彼得堡 Steklov 數學院嘅一位研究Alexandroff 空間同埋 Ricci 流嘅數學工作者。\n佩雷爾曼喺 www.arXiv.org 登咗三篇文章，證明或幾乎證明 William Thurston 嘅三維流形幾何化構想。 2006年，第25屆國際數學人大會想畀菲爾茲獎佢，但佢唔要，連鬼影都無。"}
{"id": "7448", "revid": "710", "url": "https://zh-yue.wikipedia.org/wiki?curid=7448", "title": "Gregori Perelman", "text": ""}
{"id": "7449", "revid": "710", "url": "https://zh-yue.wikipedia.org/wiki?curid=7449", "title": "Grigori Perelman", "text": ""}
{"id": "7450", "revid": "542", "url": "https://zh-yue.wikipedia.org/wiki?curid=7450", "title": "佩雷爾曼", "text": ""}
{"id": "7452", "revid": "542", "url": "https://zh-yue.wikipedia.org/wiki?curid=7452", "title": "Grigory Perelman", "text": ""}
{"id": "7453", "revid": "259", "url": "https://zh-yue.wikipedia.org/wiki?curid=7453", "title": "考古學", "text": "考古學（）係通過發掘同調查古代人類嘅遺跡遺物同文獻嚟研究古代社會嘅一門人文科學。傳統上，考古學係文化人類學嘅一門分支學科，但係而家佢越來越獨立，變成一門獨立嘅學科。\n考古學家同淨係研究歷史記載嘅歷史學家唔同，佢哋通過研究遠古人類嘅遺物，對冇歷史記載嘅史前文化亦進行研究。考古學家致力於探索人類文化嘅起源。\n名稱溯源.\n漢語中考古學源自歐洲，而歐洲各國文字中嘅考古學都源於希臘文嘅 αρχαίολόγί，呢個詞係由 αρχαίος（意思係古代事物或古代）同 λόγος（意思係科學）組成，嚮古希臘泛指古代史嘅研究。嚮西元前4世紀，柏拉圖就用呢個希臘文嘅單詞來指古代史嘅研究。呢個詞嚮一段時間內好少用，嚮17世紀時又重新再用返，用嚟表示古物同古跡嘅研究。17、18世紀嘅主要指嘅係古物中嘅美術品，到咗19世紀先泛指一切古物和古跡。\n中國嚮西元1-2世紀（東漢）已經有「古學」呢個名詞，來泛指研究古代嘅學問。到咗北宋中葉（11世紀），誕生咗一門研究青銅彝器同埋石刻嘅學問——金石學，即考古學嘅前身。嗰時「考」「古」二字亦開始一齊用。西元1092年成書嘅《考古圖》就已經率先使用咗「考古」呢一個名詞，不過嗰時指嘅係考證古文字同古文章。\n研究物件.\n考古學研究嘅物件係實物。主要係物質嘅遺存，或者話係遺物同遺跡。而呢啲遺存應該係古代人類嘅活動遺留落嚟嘅。考古學嘅研究集中嚮對過去嘅研究上，包括過去文化所遺留低嘅各種資料。所以研究物件係屬於一定時間以前嘅古代。比如英國嘅考古學下限係諾曼人嘅入侵（1066年），法國係加洛林王朝嘅覆滅（987年），美洲各國係哥倫布發現新大陸（1492年），中國嘅一般係以明朝嘅滅亡（1644年）為下限。近年嚟，英國出現嘅中世紀考古學（Medieval Archeology）將時間嘅下限推到1640年。而美洲各國嘅工業考古學（Idustrial Archeology）研究近代工業初期嘅遺物。隨住時代嘅前進，呢啲下限都會進一步向後推。\n考古學分支同埋相關學科.\n考古學中常用到嘅一啲學科：\n第四紀地質學 — 體質人類學 — 古動物學 — 古植物學 — 物理學 — 化學 — 民族學 — 民俗學 — 社會學 — 歷史學 — 宗教學 — 語言學 — 自然科學史 — 美術史 — 建築史 — 地層學"}
{"id": "7454", "revid": "79", "url": "https://zh-yue.wikipedia.org/wiki?curid=7454", "title": "人類", "text": ""}
{"id": "7455", "revid": "143999", "url": "https://zh-yue.wikipedia.org/wiki?curid=7455", "title": "生物", "text": "生物（），又叫生物體係有生命嘅個體。嚮生物學同生態學中，地球上已經被科學家具體描述嘅生物大概有200萬種，亦有人認為實際數字應該係500萬種以上。由物質組成嚟睇佢哋都由原生質組成。\n生物最重要同基本嘅特徵在於生物進行新陳代謝。所有生物一定會具備合成代謝以及分解代謝呢個互相對立嘅兩個方面，係生命現象嘅基礎。\n生命嘅起源同埋生命各個分支之間嘅關係一直存在爭議。一般嚟講生物分為兩大類：原核生物同埋真核生物。原核生物分為兩個域：細菌域（Domain Bacteria）同埋古細菌域（Domain Archaea），呢兩個域相互之間嘅關係並唔比佢哋同真核生物嘅關係更為接近。嚮進化史嘅研究上原核生物同埋真核生物之間一直冇乜聯繫。真核生物嘅兩個細胞器：葉綠體同線粒體被普遍認為係由內生細菌（endosymbiotic bacteria）演化而來。\n多細胞生物指包含多過一個細胞嘅生物。\n共有屬性.\n生物嘅共有屬性包括：\n呢啲屬性並非普遍存在，例如好多生物無法獨立移動（即管植物嘅生長可以被視作移動嘅一種）並且無法直接對環境變化產生反應。微生物比如細菌無法進行呼吸。另外好多生物嘅個體無法進行繁殖（即管佢哋所屬嘅物種可以繁殖）。\n分類.\n為咗理解大自然，人類發明咗一啲生物分類法來將唔同嘅物種分類。現時世界通用嘅物種分類法係大致建基於林奈嘅研究，再由查理斯·達爾文改進。呢個分類法有七個主要層級，由最廣到最窄係：界、門、綱、目、科、屬、種。\n病毒.\n病毒由於唔能夠獨立進行繁殖同新陳代謝而通常唔被認為係生物。然而，依據美國法典（United States Code）嘅生化武器同埋非法使用相關內容中病毒被歸為微生物範疇。由於好多寄生動物同埋內共生體（endosymbionts）亦缺乏獨立生存能力，所以病毒算唔算係生物仍然存在爭議。就算病毒有酶同埋其他生物特有嘅分子，佢哋嚮寄主細胞外就生存唔到，並且病毒新陳代謝嘅過程需要寄主遺傳機制嘅參與。呢種寄生現象嘅起源重未清楚，但有可能產生於寄主。\n壽命.\n壽命係生物嘅基本參數之一。有啲生物只可以生存一日，有啲生物例如一啲植物可以生存幾千年。\n細胞衰老嚮決定生物體，細菌，病毒甚至係朊毒體嘅壽命時好重要。\n目前，科學界普遍認為存在於細胞染色體末端嘅一段特殊嘅DNA序列－－端粒同細胞嘅壽命有好大嘅關係。通常情況下，細胞每分裂一次，端粒就會變短一啲。隨著端粒逐漸縮短，最後造成位於染色體DNA中間段嘅對細胞生命活動有意義嘅DNA序列嘅缺失。由於呢個時候無法繼續進行正常嘅生理活動，細胞就會進行一種由自身控制嘅程式性死亡－－細胞凋亡。此外，腫瘤細胞中嘅端粒結構通常唔會縮短，呢個都係腫瘤細胞可以進行無限分裂嘅原因之一。"}
{"id": "7457", "revid": "102572", "url": "https://zh-yue.wikipedia.org/wiki?curid=7457", "title": "國際天文學聯會", "text": "國際天文聯會（港台譯名，大陸、新加坡譯國際天文學聯合會；，IAU）於1919年7月28日喺比利時布魯塞爾成立，由當時嘅國際天文星圖計畫（Carte du Ciel）、太陽天文聯合會（Solar Union）同埋國際時間局（Bureau International de l'Heure）等幾個組織合併而成。其後，世界各國嘅國家級天文組織陸續加入，構成今日嘅規模。該會係國際科學理事會（ICSU）嘅國際科學聯合成員，亦係國際上承認嘅權威機構，負責統合恆星、小行星、衛星、彗星等新天體以及天文學名詞嘅定義及英文命名。 \nIAU下面分成幾個工作單位，其中行星科學命名委員會（Working Group on Planetary Science Nomenclature，WGPSN），負責制定及維護天體命名規則公約同埋行星系嘅命名。IAU亦負責天文訊息全球電報通報系統，實際工作由中央天文電報局（Central Bureau for Astronomical Telegrams，CBAT）總整天文訊息嘅匯報及電報嘅發布。小行星中心（Minor Planet Center， MPC）負責喺太陽系裏面小行星、衛星以外嘅天體資訊交流，亦喺IAU下操作。 \n截至2006年9月1日，總會共有85個不同國家或地區共8859位會員，美國有2417位會員，法國為625位，英國為573位而日本就有504位；中國大陸（南京）292位而中華台北則有30位會員。\n組織及活動概況.\n國際天文學聯合會嘅大多數活動係透過各天文領域嘅12個分會舉行。喺各分會下更細分成37個唔同研究領域嘅委員會。喺委員會下轄個別研究主題有關嘅90個工作小組。 \n該會每三年召開一次全體會議，討論IAU整體嘅活動方針，並有研究成果發表等研討會，與及遴選新屆IAU執委、各屬下委員會成員，新會員推薦等。此外亦定期喺歐洲、亞太、拉丁美洲召開各區域會議。隨著各式各樣天文事件嘅發展，亦會隨時召開小規模嘅學術研討會。\n最近一次（第26屆，XXVIth）國際天文聯合會嘅全體會議於2006年8月14至24日喺捷克首都布拉格舉行，由世界各地（包括中國大陸、台灣代表）等2500位天文學家代表出席，會議最受矚目嘅就係表決第5、6號共四份決議草案，重新確定行星定義，將冥王星由行星劃為新開設嘅矮行星（dwarf planet），而未來全體會議將審議更多天體列入矮行星一席。\n對上一屆（第25屆）全體會議於2003年7月13至26日於澳大利亞悉尼舉行，下屆（第27屆）全體會議將於2009年8月3日至14日由巴西里約熱內盧舉辦，而第28屆全體會議將於2012年8月12日至25日喺中國北京舉辦。"}
{"id": "7458", "revid": "158703", "url": "https://zh-yue.wikipedia.org/wiki?curid=7458", "title": "布魯塞爾", "text": "布魯塞爾（；；），又叫比京，係比利時嘅首都，亦可以解釋為比利時聯邦嘅三個區域（布魯塞爾首都特別區、弗拉芒行政區同瓦隆行政區）之一。\n歐洲聯盟三個重要嘅機構當中，有兩個位於布魯塞爾（歐盟委員會、歐盟部長理事會），另一個重要機構歐洲議會喺布魯塞爾都設有分處（全體議會喺法國斯特拉斯堡），所以布魯塞爾可以講係歐洲嘅首都。\n另外北大西洋公約組織嘅總部都設喺布魯塞爾。\n布魯塞爾係一個雙文城市（法文同荷蘭文），法文嘅使用者佔較多數。\n歷史.\n響979年，一座城堡仔起喺塞納河（，，流經布魯塞爾）附近。\n12世紀中，呢度變成布魯日（Bruges，弗拉芒文：Brugge）同古隆之間貿易路線上嘅重要小鎮。\n1963年，BITS國際觀光社會觀光局喺布魯塞爾成立。\n1985年5月29日，希素球場慘劇（Heysel stadium disaster）喺布魯塞爾發生，39名足球迷由於踐踏同埋推擠而死，400幾人受傷，利物浦因而俾國際大會禁賽五年。\n地理.\n氣候.\n布魯塞爾屬海洋性氣候，夏天比較暖，冬天就比較涼爽。"}
{"id": "7459", "revid": "198212", "url": "https://zh-yue.wikipedia.org/wiki?curid=7459", "title": "歐洲聯盟", "text": "歐洲聯盟（；；；），簡稱歐盟（英文、德文：EU；法文：UE），前身係歐洲共同體，由原歐共體成員國家根據《歐洲聯盟條約》（又叫《馬斯特里赫特條約》）組成嘅國際組織，總部喺比利時布魯塞爾，而家有27個會員國。\n歐盟係世界上最緊密嘅國際組織，係一個超國家組織，故此某程度上類似一個國家，它嘅最高法律係2003年通過、2004年1月1日開始實施嘅《入盟條約》（Treaty of Accession 2003）。\n有法律學者認為唔應該將歐盟睇成國際組織，應睇成獨特嘅實體（sui generis entity）。\n目前有關歐盟嘅主要議題係歐盟嘅擴大、制定歐盟憲法及英國脫歐。\n1993年11月1號，獲得歐洲共同體所有12個成員國批准後，《歐洲聯盟條約》隨即生效。歐共體仍然係歐洲聯盟首位、最重要嘅基礎。歐洲共同體嘅稱呼將繼續使用，尤其係喺某啲法律性檔中，例如喺建立歐洲共同體條約嘅基礎上簽署嘅正式法案。\n起初推動歐盟建立嘅係二戰後對損失慘重嘅歐洲重建嘅渴望，以及防止歐洲再度陷入戰爭泥潭。呢個主體最初係共同市場，然後變成歐洲共同體（European Community），到1993年變成而家嘅歐盟。歐盟已經從貿易實體轉變成經濟同埋政治聯盟。\n更多資料請睇歐盟歷史、歐洲議會、歐洲一體化。\n歷史.\n最初喺1948年由荷蘭、比利時、盧森堡三國組成嘅關稅聯盟，主要係免除關稅，開放原料、商品嘅自由貿易。\n到1951年，荷蘭、比利時、盧森堡、法國、意大利、德國成立歐洲煤鋼共同體（ECSC），合作推動煤同埋鋼鐵嘅生產銷售。1957年六國喺羅馬簽署《羅馬條約》（Treaty of Rome），1958年正式成立歐洲經濟共同體（EEC）同埋歐洲原子能共同體，主旨係創造共同市場，取消會員國間嘅關稅，促進會員國間勞力、商品、資金、服務嘅自由流通。\n1965年六國簽訂《布魯塞爾條約》，並喺1967年生效，歐洲共同體成立（EC）。\n1972年後，愛爾蘭、英國、丹麥、希臘、葡萄牙同埋西班牙先後加入歐洲共同體。\n1987年7月1號歐洲單一法案生效。1990年6月簽訂神根公約，消除過境關卡限制，令會員國間無國界，於1993年1月1號生效。\n1992年1月簽訂《馬斯垂克條約》，設立理事會、委員會、議會，逐步由區域性經濟共同開發轉型為區域政經整合嘅發展。\n1993年1月1號《馬斯垂克條約》生效，歐洲共同體改名做歐洲聯盟（EU），共同發展外交同埋安全政策，加強司法及內政事務上嘅合作。\n1995年1月1號會員國增加瑞典、芬蘭同埋奧地利，並於1999年推出共同貨幣「歐元」，2002年1月1號正式啟用。\n2004年第五次擴張，波蘭、捷克、斯洛伐克、匈牙利、愛沙尼亞、拉脫維亞、立陶宛、斯洛文尼亞、馬爾他、塞浦路斯加入歐盟。\n2020年1月31號，英國脫歐進入過渡期，係歐盟第一次有成員國退出。\n地位.\n歐盟係目前最緊密嘅地區性國際組織。成員國已將部分國家主權交畀組織（例如貨幣、金融政策、內部市場、外貿），令歐盟越來越似聯邦制國家。然而歐盟重唔係真正嘅國家，成員國依然係歐盟條約嘅最終裁決人，歐盟本身都無權行使各成員國嘅主權。\n成員國.\n目前，歐盟有27個成員國。1950年嘅六個創建國為︰\n22個成員國喺後來一系列嘅擴大浪潮中加入︰\n註︰1990年，歐盟由於東德同西德統一而擴大。\n除咗以上27國以外，、等歐洲小國都同歐盟簽訂特殊協議。\n歐盟一部分成員國嘅海外領地，例如等，唔係歐盟嘅一部分。\n喺1972年同1994年兩次喺國內進行過加入歐盟嘅全民投票，兩次都冇通過，因此至今都未加入歐盟。\n喺1973年加入，2020年1月31號退出。\n歐盟嘅擴張.\n歐盟嘅總面積係3,892,685平方千米。如果當歐盟係一個國家，將係世界上第七大國家。到2018年，歐盟大約有5億人口。\n歐盟係世界上第二大經濟實體，2018年嘅國內生產總值達到17萬億美元，僅次於美國（19萬億美元）。預計接落嚟嘅幾十年內，將隨著更多國家加入而有較快增長。不過，新加入嘅國家嘅人均生產總值都低於歐盟嘅平均水準，可能會令歐盟喺短期內人均生產總值有一定嘅下降。\n歐盟公民人口（根據馬斯特里赫特條約，所有歐盟成員國嘅公民都係歐盟嘅公民）位居世界第三位（排喺中國同印度之後）。\n2004年擴大.\n2002年10月9號，歐洲委員會嘅《戰略報告》（\"Strategic Report\"）建議喺2004年將十個候選國納入歐盟，佢哋包括：愛沙尼亞、拉脫維亞、立陶宛、波蘭、捷克、匈牙利、斯洛伐克、斯洛文尼亞、馬耳他同埋塞浦路斯。喺呢啲國家同歐盟成員國進行談判後，佢哋應邀加入歐盟嘅聲明喺2002年12月13號喺哥本哈根發表，連同2003年4月9號歐洲議會嘅贊同票。\n2003年4月6號，入盟條約由呢10個新成員國同埋15個舊成員國喺雅典簽署。最後一步係由當前成員國同埋每個候選國對條約進行批准。對於前者，條約由成員國議會單獨通過，對後者來說，條約首先要進行全民投票（塞浦路斯除外，因為該國有議會單獨負責）。2003年嘅每個成員國嘅公投結果如下：\n如果一個國家嘅公投唔贊同加入歐盟，根據條約，歐盟仍然會將同意加入歐盟嘅國家加入到歐盟，而唔將該國加入到歐盟中。呢啲國家已經喺2004年5月1號正式成為歐盟成員國。\n進一步擴大.\n保加利亞和羅馬尼亞被推薦喺2007年加入歐盟。另外，土耳其由1963年開始，就成為歐盟嘅准會員國，佢亦會被正式認為歐盟擴大嘅候選國。由於土耳其嘅人權紀錄同埋軍隊喺政治中嘅作用，佢到而家都未獲批准加入歐盟，而歐盟就鼓勵佢繼續進行改革。\n歐盟主要政策議題.\n所有呢啲目標取決於成員國之間嘅協調，而歐洲法律而家都越來越多噉出現喺成員國嘅法律體系中。所有成員國都被要求喺一個共同嘅歐洲法律框架內立法。\n歐盟嘅結構.\n歐盟法律包括好多（重複嘅）法律結構，佢係通過各種國際條約嘅簽訂所建立起來嘅。近呢啲年來，歐盟不斷致力將歐盟法律簡化，並開始起草歐洲憲法。\n歐共體喺歐盟中嘅角色.\n「歐共體」係歐盟成立之前對佢成員國嘅稱呼。今日呢個名依然存在，但係意義已經改變。「歐共體」係歐盟嘅三大支柱之一（另外兩個係歐盟共同外交政策同埋刑事方面的員警和司法合作），亦係最重要嘅支柱。歐共體係唯一一個以跨國運作為主嘅機構，係歐盟嘅主體，各歐盟組織（見下）都係歐共體嘅組成部分。"}
{"id": "7460", "revid": "118408", "url": "https://zh-yue.wikipedia.org/wiki?curid=7460", "title": "歐洲聯盟條約", "text": "《歐洲聯盟條約》或者叫《馬斯特里赫特條約》、《馬城條約》，1991年12月9-10號，第 46 屆歐洲共同體首腦會議喺荷蘭嘅馬斯特里赫特（Maastricht）舉行。辯論咗兩日，通過同草簽《歐洲經濟與貨幣聯盟條約》同《政治聯盟條約》，即《馬斯特里赫特條約》。呢一條約係對《羅馬條約》嘅修訂，為歐共體建立政治聯盟同經濟與貨幣聯盟確成咗目標同步驟，係歐洲聯盟成立嘅基礎。\n貨幣聯盟條約.\n1992年2月7號歐共體12國外長同財政部長正式簽咗呢條條約。\n條約規定，喺歐盟內部要求實現資本嘅自由流通，真正實現統一市場，並協調經濟政策。條約規定：唔遲過1999年1月18號歐共體行統一貨幣，實行共同嘅對外同防務政策，擴大歐洲議會嘅權力。\n目標.\n要在密切協調成員國經濟政策同實現歐洲內部統一市場嘅基礎上，形成共同嘅經濟政策。具體內容係：統一貨幣，制定統一嘅貨幣兌換率，建立一個制走同執行歐共體政策嘅歐洲中央銀行體系。\n1999年1月1號，11個成員國採用歐元。包括：法國、德國、荷蘭、義大利、比利時、盧森堡、愛爾蘭、西班牙、葡萄牙、芬蘭同奧地利。希臘喺2000年12月加入歐元區。瑞典、丹麥同英國目前為止都決定暫時唔加入歐元區。歐元嘅散銀同銀紙喺2002年1月1號開始流通。歐元區國家各自己嘅散銀同銀紙喺2002年嘅前兩個月唔再流通。\n政治聯盟條約.\n《政治聯盟條約》由1990年4月由法國總統密特朗與德國總理科爾一齊提出。\n目標係：實行共同嘅外交、防務。大會政策，進一步擴大歐共體超國家機構嘅權力，擴大歐洲議會嘅權力，令佢由原來嘅諮詢同監督機構變成部分嘅權力機構。"}
{"id": "7462", "revid": "1236004", "url": "https://zh-yue.wikipedia.org/wiki?curid=7462", "title": "愛德華威滕", "text": "愛德華·威滕（Edward Witten，）係美國理論物理學家，菲爾茲獎得主，普林斯頓高等研究院教授。佢係超弦理論工作者嘅領袖。佢創立咗M理論，拓撲量子場論等。"}
{"id": "7463", "revid": "19607", "url": "https://zh-yue.wikipedia.org/wiki?curid=7463", "title": "Edward Witten", "text": ""}
{"id": "7464", "revid": "1247451", "url": "https://zh-yue.wikipedia.org/wiki?curid=7464", "title": "DIKW體系", "text": "DIKW體系就係關於資料、資訊、知識及智慧嘅體系。當中每一層賦予下一層某些特質。資料層係最基本嘅。資訊層加入內容。知識層加入“點去用”，智慧層加入“幾時先用”。如此，DIKW體系係一個模型畀人瞭解分析、重要性及概念工作上嘅極限。DIKW體系常用於資訊科學及知識管理。\n歷史.\n呢個模型可以追朔於艾略特所寫嘅詩－《岩石》（The Rock）。在首段，他寫道：“知識中嘅智慧我們在那裡丟失？資訊中嘅知識我們在那裡丟失？”（\"Where is the wisdom we have lost in knowledge? / Where is the knowledge we have lost in information?\"）。根據呢個1982年12月在《未來主義者》雜誌中嘅文章－“資訊有如資源”嘅基礎來建設呢個體系。後來呢個體系得到及不斷嘅擴展。 \n應用.\nDIKW體系透過以下嘅步驟來協助研究及分析："}
{"id": "7466", "revid": "19607", "url": "https://zh-yue.wikipedia.org/wiki?curid=7466", "title": "Witten", "text": ""}
{"id": "7467", "revid": "42683", "url": "https://zh-yue.wikipedia.org/wiki?curid=7467", "title": "羣作用", "text": "作用指一個代數結構將一個集合嘅元移來移去。例如，講「一個羣作用於一個集合/向量空間」，就相等於講「嗰個群係嗰個集合/向量空間嘅變換群」。\n群作用係研究幾何嘅有力工具。"}
{"id": "7468", "revid": "143999", "url": "https://zh-yue.wikipedia.org/wiki?curid=7468", "title": "哲學", "text": "哲學（，；），傳統來講係指關於形上學、知識論、倫理學呢啲方面嘅研究。對於神、世界、知識、對與錯等等嘅觀念，哲學試圖畀出自己嘅答案。基本上，做哲學嘅方法係「運用理性來論證呢啲問題」。祗不過，對於哲學嘅實際範疇同定義，到而家都重未有一個確定答案。「哲學係乜嘢？」喺哲學傳統裡面，關於呢個問題嘅睇法始終係充滿分歧同備受爭議。\n「哲學」呢個詞可以追溯到希臘字「Φιλοσοφία」（Philo-sophia），佢嘅意思係「愛好智慧」，或者比較少講嘅「智慧之友」。「哲學」係難以定義，因為有好多觀念都被睇成係哲學，而佢哋之間又有唔少分歧。喺皮爾金哲學辭典度，佢係噉樣定義哲學：「有關思想，行為，同實在中最基本及普遍嘅概念。」而當中亦提到，哲學同科學嘅差別係「哲學問題嘅答案唔能夠凈係由經驗證據得到」。而呢啲觀點又受到牛津哲學辭典嘅挑戰：「二十世紀晚期……偏向於將哲學思考睇成係對於任何一種智識探索嘅最好實踐」。的而且確，唔少早期哲學家喺自然哲學方面嘅觀察，最後都形成咗現代科學裡面眾多課題嘅重要基礎。\n另外，哲學比較非正式嘅用法可能係指「一種特別嘅方法或者信念」。\n歷史.\n古希臘時期嘅自然派哲學家被認為係最早嘅一批哲學家，唔理佢哋認識世界嘅方式係咪正確，之但係，呢啲哲學家係用理性輔佐證據嘅方式來歸納出自然界道理，而呢樣亦係佢哋嘅諗法同迷信有分別嘅原因。接續嘅希臘三大哲人，蘇格拉底、柏拉圖同亞里士多德奠定咗哲學嘅討論範疇，佢哋先後提出咗有關形上學，知識論同埋倫理學嘅好問題，呢啲問題到而家都重算得上好。某些現代哲學家認為，直到今時今日，其他哲學理論都祗係為呢三位做註解啫，意思係話我哋依然喺度嘗試回答佢哋所提出嘅問題，噉亦表示我哋重係為咗呢啲問題，或者由呢啲問題所延伸出來嘅其他問題而感到困惑。\n19世紀70年代，日本最早嘅西方哲學傳播人西周借用古漢語，將「Philosophy」譯做「哲學」。1896年前後，康有為等人將呢個譯稱介紹返中國，之後逐漸通行。喺西方，哲學呢個詞通常係用來講一個人對生活嘅某啲看法（例如某人嘅“人生哲學”）同基本原則（例如價值觀、思想、行為）。而喺學術上嘅哲學，就係對呢啲基本原則嘅理性根據質疑、反思，並試圖對呢啲基本原則進行理性嘅重建。\n哲學最早嘅範圍，係涵蓋所有知識層面。佢一直係人類最抽象嘅知識研究。對哲學呢個詞嘅介紹，最早係來自希臘思想家畢達哥拉斯。\n哲學嘅基礎.\n古希臘哲學家係透過提問來進行哲學實踐，佢哋所提出嘅問題，大致可以分成三類，而呢三類問題又分別形成咗哲學嘅基礎學科：形上學（Metaphysics）、知識論（Epistemology）同倫理學（Ethics）。\n最初嘅三類問題分別係:\n不過要留意，呢三門學科之間並唔係壁壘分明。事實上喺唔少方面佢哋係互相覆蓋嘅，一個形上學主張想有說服力，係唔可能忽略知識論嘅理論基礎；而知識論又喺架構主體度同形上學有密切關係。至於道德嘅實踐，往往同道德真理嘅存在，以及我哋點樣去瞭解佢息息相關。哲學嘅困難係：一個相對完整嘅理論，通常都必須喺形上學同知識論呢兩方面有良好說服力。祗有少數既有熱情又有天賦嘅哲學家，先至能夠精通各個領域，然後提出自己嘅一套理論並且名留青史。佢哋嘅理論，通常都非常有說服力，並且橫掃歷史，改變咗人類對於世界嘅看法。\n哲學同科學嘅關係.\n由學術史去睇，科學係哲學嘅衍生物。後來，科學獨立成一門學科，兼且同哲學並列，佢哋之間係有互動關係嘅。科學產生知識，而哲學就產生思想。馬克思主義認為，哲學亦係一種社會意識形態。現代嘅西方哲學之中，有科學哲學，佢係專門研究有關科學嘅理論。呢種理論研究咗科學嘅歷史，亦為科學總結出好多理論模型，但噉亦祗係解釋咗科學，而並唔係可以指導科學。\n某程度來講，哲學係唔具有，或者係好少有「現世」用途。哲學並唔關注各門學科中關於實例、概念或者定理嘅具體內容，哲學關注嘅係，呢啲具體科學嘅「基本常識」，或者講係啲人因為用慣咗而覺得係理所當然嘅概念、準則、定律等等，例如：「令到佢哋出現嘅原因係乜嘢？」「佢哋喺邊啲範圍裡面有效？」「佢哋嘅權威係由乜嘢來保證？」「佢哋係咪足夠成為呢門具體學科所要求嘅基本前提？」「佢哋對人有乜嘢意義？」等等，並且將呢啲疑問運用喺哲學本身。\n哲學嘅價值.\n哲學之所以應該去學，並唔係因為佢可以對提出嘅問題畀到任何確定答案，而係因為呢啲問題本身；原因係，呢啲問題可以擴充人對於一切可能事物嘅概念，豐富人心靈方面嘅想像力，並且減低教條式嘅自信，因為呢樣嘢係有可能禁錮心靈嘅思考作用。另外，尤其係通過去冥想宇宙嘅大，心靈亦會變得偉大，能夠同宇宙融為一體。\n而哲學亦可以話係理性對於信仰嘅研究，佢為世界提供於終極意義嘅解釋，亦為人類自己提供定位，喺解釋中令人瞭解世界，令世界合理化，從而為人提供心靈嘅慰藉。\n哲學分支.\n由於研究領域嘅不同，哲學有好多分支。"}
{"id": "7469", "revid": "143999", "url": "https://zh-yue.wikipedia.org/wiki?curid=7469", "title": "知識論", "text": "知識論（；英文：epistemology，嚟自希臘文 episteme－希臘文當中「知識」噉解）係哲學嘅一門，專門探討知識嘅本質、起源同範圍，包括咗以下呢啲問題：\n... 等等。知識論歷史悠久，起碼可以追溯到去古希臘哲學，例如柏拉圖（Plato，Πλάτων；公元前 5 至 4 世紀）就試過對「乜嘢係知識」同「要點追求知識先係理想」等嘅問題作出過思考，而打後中世紀（5 至 15 世紀）同啟蒙時期（18 世紀）等時代嘅西人哲學家仲有將知識論繼續發展上去，當中經驗主義（empiricism）－即係認為「知識淨係嚟自或者主要嚟自感官經驗」嘅觀點－更加係現代科學嘅基礎。\n知識論仲會同認知科學（cognitive science）一定程度上相輔相成：認知科學係用科學方法研究心靈嘅領域，會用數學模型等嘅方法模擬同了解心靈嘅相關現象，包括研究人點樣學習同得到知識；兩者分野在於，認知科學係實證性（empirical）嘅，即係話認知科學家嘅目的係要客觀噉描述心靈點樣吸取同處理知識；相比之下，知識論包括規範性（normative）嘅知識研究，即係會對於「應該要點追求知識」等涉及「應該」嘅問題作出思考，引導人達成知識上嘅理想－而知識論家喺思考呢啲規範性嘅問題嗰陣，好多時會參考認知科學上嘅研究，（例如）了解人喺認知能力上有乜局限，按呢啲局限諗出能夠有效噉教人追求知識嘅方法。\n知識嘅定義.\n被證實嘅真實嘅信仰.\n關於知識最有影響力嘅作品係柏拉圖嘅《泰阿泰德篇》，喺書入面佢發展咗知識嘅定義。我哋知道，想要俾人定義成知識，啲嘢必須係真嘅，而且必須令人相信係真嘅。蘇格拉底認為呢啲重唔夠，人重要必須為呢樣嘢搵到理由或者證明。 \n柏拉圖將知識定義為被證實嘅真實嘅信仰（被相信嘅事物）。 \n呢個定義暗示我哋唔可以因為相信一件事而且嗰件事係真實嘅就話我哋\"知道\"呢件事。一個冇任何醫學知識嘅病人相信佢好快會康復，即使日後事實係咁，我哋唔可以話呢個病人\"知道\"佢會好，因為佢嘅相信喺當時缺乏證實。\n所以知識由於\"證實\"而區別於人哋所相信而且真實嘅事。認識論要解決嘅問題就係點樣恰當咁證實真實嘅相信。人有時將呢啲稱為證實理論。\n《泰阿泰德篇》入面嘅定義認為我哋可以相信一件事而唔去知道佢。佢暗示我哋可以相信一切我哋所知道嘅事。呢樣，我哋知道嘅事係我哋相信嘅事嘅子集。\n定義知識有乜麻煩.\n哲學史上大部分時間，知識意味住被證實有絕對真實性嘅信念。任何缺乏絕對真實嘅都叫做\"可能嘅觀點\"。呢種觀點至少喺喺20世紀早期羅素本書\"哲學嘅問題\"（\"The Problems of Philosophy\"）重好流行。喺隨後嘅幾十年入面，呢種觀點開始少咗人理。\n喺1960年代，艾德蒙德蓋蒂爾（Edmund Gettier）批評《泰阿泰德篇》嘅知識定義。佢指出，喺某啲情況下一個人所相信嘅嘢喺一定程度上得到咗證實，但冇到達絕對嘅程度，咁就可以當呢個人冇得到知識。\n先驗同埋後驗知識.\n西方哲學家將知識分成兩種：先驗同埋後驗。\n先驗意味住只係憑推理得到嘅知識（先於經驗觀察），而唔受直接或間接經驗（呢度經驗通常係講通過感官對於世界嘅觀察）嘅影響。\n後驗指其他種類嘅知識，都就係知識嘅得嚟同證實需要借助經驗（經驗觀察之後），都叫做經驗性知識。\n知識論嘅核心問題之一係係咪存在先驗綜合知識。攏統咁講，理性主義 嘅人認為存在，因而就要面對「先驗綜合知識點樣可能」嘅問題。相反嘅，經驗主義 嘅人認為所有嘅知識喺一定程度上都係外界經驗嘅體現，並唔存在先驗綜合知識。\n經常認為有住首要地位（Priority status）嘅知識領域係邏輯同數學，佢哋探討嘅主要係抽象嘅、形式上嘅對象（客體）。\n經驗主義者否認呢啲領域有前知。兩個較著名嘅反駁係呢啲知識都係通過經驗得嚟嘅（例如穆勒、John Stuart Mill）同埋呢啲領域唔構成真正嘅知識（例如休謨）。\n知識同埋信仰.\n喺詳細考慮知識嘅定義之前，區分\"相信\"嘅具有輕微唔同意義嘅兩個含義係好必要嘅。第一個含義係喺某事缺乏足夠證據時仍相信佢嘅真實性。喺呢個意義上，一個人可以喺意識到自己搵唔到足夠證據嘅情況下相信幽靈或一啲類似嘅現象。一個人\"可能\"會話「我知道行公路冇坐飛機安全，但我就係唔相信」呢係一種非理性嘅恐懼。\n第二個含意中，相信某事就意味住認為其係正確嘅。相信一件事就係單純通過思考。哲學家哋喺探討知識時運用嘅就係呢種相信。呢度嘅邏輯係，一個人想瞭解一件事物，就必須相信佢係真嘅。 \n如果有人話「我知道 A，但我唔相信佢係真嘅。」從深層含義嚟講，呢個人自相矛盾。\n知識同埋信仰同埋觀點唔同。某個人話佢相信一件事係事實，當然佢有可能犯錯誤。對於知識但唔係咁樣嘅。例如，小明認為一座橋係安全嘅並試圖通過佢，不幸嘅係，小明嘅重量令到條橋塌咗，我哋可以話小明\"相信\"橋係安全嘅，但佢錯咗。但我哋唔能話佢\"知道\"橋係安全嘅，因為橋並唔安全。如果一件事想成為知識，佢必須係真嘅。\n同樣嘅，兩個人可以\"信\"互相矛盾嘅兩件事，但佢哋唔可以\"知道\"兩件互相矛盾嘅事。例如，小明可以\"相信\"橋係安全嘅，而同時小剛相信佢唔安全。但佢哋唔可以同時知道兩件互相矛盾嘅事。\n區分知道同埋會唔會做.\n如果小麗話：「捷泳係最快嘅游水姿勢。游法係擺動兩隻腳，同埋手臂向前面划出成圓形。」\n依小麗嘅話嚟睇，小麗可能具有相關捷泳嘅知識並真係會游捷泳。如果小麗嘅知識單係從百科全書中得嚟，佢就冇游捷泳嘅技能。換句話講佢有命題性知識，但係冇任何過程性知識；都就係知道理論，但唔會做。\n證實嘅理論.\n反理性主義.\n有啲試圖證實知識嘅方法係非理性嘅，佢哋拒絕承認證實必須遵從邏輯或推理。虛無主義開始係一種唯物主義政治哲學，但有時會被重定義為知識唔可證實呢一明顯荒謬嘅理論，呢一論調嘅荒謬之處在於它自相矛盾地聲稱人\"知道\"知識唔可能，但都許對於虛無主義者來講，自相矛盾都許並唔重要。\n\"神秘論\" 利用非理性嘅手段來到達相信，並認為相信嘅事物就係知識。例如，根據自己嘅情感而認定某事嘅真實性被認為係認識論神秘主義，而通過推論邏輯和科學實驗得出結論則唔係。一個人相信某事存在只憑個人嘅願望就係一個例子。撕著菊花花瓣並念著：「佢愛我/佢唔愛我」都係一個例子。此例中嘅神秘主義體現時女孩首先假設咗撕花瓣嘅方法有預言嘅能力而唔使要理性嘅證據。在呢兩個例子中，人們嘅相信唔通過理性嘅手段證實。神秘主義並唔一定係一個有意識嘅過程，人們會在唔知唔覺中陷入神秘主義。\n理性.\n如果一個人唔拒絕理性，但係認為知識係證實唔到，就叫佢做懷疑論者。懷疑論者認可以推理，所以佢哋可以用邏輯論證佢哋嘅觀點，所以佢哋嘅論證有哲學基礎。 \n例如，根據後推理論，我哋可以要求任何陳述嘅證實。如果證實以陳述形式存在，我哋可以再要求呢個陳述被證實，咁落去。呢個似乎導致無止境嘅後推。\n想驗證每一步嘅論證係否令人滿意係唔可能嘅，一連串嘅論證就導致懷疑主義。\n另外，我哋可以話有啲陳述唔使證實。認識論嘅歷史大半部分演繹著針鋒相對嘅哲學觀點爭論某一種知識有著特殊地位嘅故事。呢種觀點叫做基礎主義。\n我哋都可以認為一陳述必須被另一陳述支持呢一假設係誤導嘅，呢樣就可以避免走入後推嘅怪圈。連貫主義認為一陳述唔可以俾其他知識嘅一個小小子集而證實，而應該被整個集合證實。都就係說，一個命題如果同呢個系統中所有知識相統一，就可以說它被證實。既避免咗後推嘅怪圈，都唔用特別指出某一陳述嘅特殊地位。\n分析及綜合陳述.\n有啲陳述看起來只要人們理解咗佢嘅含義就唔需要任何證實。例如「我父親嘅弟弟係我嘅叔叔」。哲學家將呢樣嘅陳述叫做\"分析式\"，更確切咁講，就係謂語嘅概念包含在主語裏。如上面嘅例子，叔叔（謂語）嘅概念包含喺我父親嘅弟弟（主語）中。數學陳述通常係分析式嘅。\n為咗將分析性概念擴展到關係命題以適應數理邏輯嘅要求，規定如一命題嘅分析性僅來自其形式（即邏輯詞項嘅意義），則此命題為句法分析命題。如：所有嘅單身漢係單身漢。如一命題嘅分析性唔僅來自其形式，都來自非邏輯詞項嘅意義，則該命題係語義分析命題。如：所有嘅單身漢都係未婚嘅。語義分析命題可以通過定義替代轉變為句法分析命題。如將單身漢定義為「未婚成年男子」，替代得到句法分析命題「所有嘅未婚成年男子都係未婚嘅。」\n綜合陳述，主語同謂語互相獨立。如：「我父親嘅弟弟超重」。 \n由於自然語言嘅模糊性，有學者否認語義分析命題與綜合命題之間存在明確劃分，或乾脆否認存在語句分析命題。另有學者認為應當以連續嘅命題序列代替傳統對分析與綜合嘅截然兩分。\n休謨已意識到呢樣嘅分別，但呢種分別係康得清楚地提出嘅，後來由弗雷格（Frege）畀出咗更明確嘅形式。維特根斯坦喺佢嘅《邏輯哲學論》中指出\"分析式\"陳述冇表達任何觀點，都就係冇告訴人們新嘅東西。雖然佢哋唔需要證實，佢哋都唔具有知識性。\n知識論嘅理論.\n經驗主義.\n經驗主義者聲稱知識係人類經驗嘅產物。樸素經驗主義者我哋嘅思想和理論需要在現實中論證，然後依據它與事實嘅匹配度來決定係否應該持有此理論，自此，經驗哲學嘅核心問題變成檢驗呢種相符度。\n經驗主義與科學有密切關係。雖然科學嘅效力毋庸置疑，在哲學上科學怎樣同點解起作用引起咗爭論。科學方法一度因為其保證科學實驗嘅成功而被人所鍾意，但係現時科學哲學所遇到嘅問題使人更加偏向於連貫主義。\n經驗主義經常與實證主義相混淆，但後者更強調人對現實嘅看法，而唔係人在現實中嘅經驗本身。\n唯心主義.\n唯心主義認為我哋感知到嘅世界只係我哋頭腦嘅臆造。喬治貝克萊、康得及黑格爾持有唔同嘅唯心主義觀點。\n樸素現實主義.\n樸素現實主義，都就係通常意義上嘅現實主義認為存在一個真實嘅外在世界，並且我哋嘅感覺由那個世界直接引起。佢以因果關係基礎，認為一件事物嘅存在導致我哋看見它。咁，世界喺俾人們認知嘅同時保持著原樣 --- 與佢冇俾人感知時一樣—相。相反嘅理論係唯我論。樸素現實主義冇將心理學上嘅感知考慮進去。\n現象論.\n現象論從佐治•貝克萊嘅觀點「感知到嘅便係存在嘅」中發展而來。根據佢嘅觀點，我哋唔能認為我哋看到嘅事係獨立於我哋感官存在嘅個體。佢認為真正存在嘅只有感官本身。\n理性主義.\n理性主義者相信有並唔來自感官經驗嘅前知或先天思想。呢一點可從很多經驗中看出。呢啲思想可能來自於人類腦嘅結構，或者佢哋獨立於大腦存在。如果佢哋獨立存在，當佢哋達到一個必要嘅複雜程度時就可以被人類所理解。 \n理性主義者嘅觀點可以被濃縮在笛卡爾嘅\"我思故我在\"，在呢裏懷疑論者可以看到佢哋懷疑呢一單純嘅行為暗示著有懷疑者存。斯賓諾莎建立咗其中只有上帝一件事物嘅理性體系。萊布尼茲建立咗一個有無限多佢嘅\"單子\"嘅體系。\n具象主義.\n具象主義或表現現實主義，同樸素現實主義唔同，只可以感知到它嘅表現。換言之，我哋看到嘅世界及事物並唔係佢哋本身，只係內在嘅虛擬現實嘅複製品。所謂嘅感官之紗使我哋唔能直接感知世界。\n客觀主義.\n客觀主義係艾恩蘭德（Ayn Rand）嘅認知理論，與樸素現實主義相類似。佢都認為我哋通過感官從外在世界獲得知識。客觀主義未經加工嘅感覺資訊會自動地被大腦融入感知嘅物件，呢時意識去感知資訊，而唔係以任何方式創造或發明。一旦我哋意識到兩個實體彼此相像，而與其他唔同，我哋就可以將佢哋看作一個種類，呢個種類可以將同種類嘅所有實體囊括，呢樣我哋嘅意識就可用一個詞將本無限嘅實體包含。客觀主義拒絕純粹嘅經驗主義，認為我哋可以借助客觀嘅概念而超越感官嘅層次。都唔承認純粹嘅 具象主義同理想主義，認為我哋感知到嘅先係現實，談論感知唔到嘅知識係冇意義嘅。\n當前嘅理論.\n現時嘅知識論理論以基礎主義以及連貫主義做基礎。\n蘇珊哈克（Susan Haack）試著將呢兩種學說融入佢嘅 基礎連貫主義（Foundherentism）, 佢通過調同呢兩種理論而使佢自己嘅理論更為可信。佢嘅理論喺佢本書證據與置疑：認識論嘅重建（Evidence and Inquiry: Towards Reconstruction in Epistemology）。\n依靠主義包括依靠經常發生嘅事來做預測。（如，一個會說俄文嘅人可以用俄文來證實自己）。呢度有兩種可靠證實嘅方法。\n相關例子（where S is the belief holder and p is the belief）:\n知識論同認識論.\n「知識論」同「認識論」之間嘅關係，目前有唔同嘅看法。有學者認為，知識論與認識論雖然有密切聯繫，但係兩者之間有重要區別。佢哋認為，知識論講思維活動嘅內容，而認識論講知識得以可能嘅條件，詳見呢度。有學者唔同意，認為知識論和認識論指同一樣嘢，係包括以上兩者嘅一種整體概念。"}
{"id": "7470", "revid": "13", "url": "https://zh-yue.wikipedia.org/wiki?curid=7470", "title": "本體論", "text": "本體論（），又譯物性論、存在論或係論，係形而上學嘅一個基本分支，英語詞ontology係來源於希臘語詞根'（存在）同埋'（學問）嘅組合。本體論主要探討存在嘅本身，即一切現實事物嘅基本特徵。\n有啲哲學家，例如柏拉圖學派認為：任何一個名詞都對應著一個實際存在；另外一啲哲學家則主張有一啲名詞並唔代表存在嘅實體，而只代表一種集合嘅概念，包括事物或者事件，都有抽象嘅，由人類思維產生嘅事物。例如「社團」就代表一群具有同一性質嘅人組成嘅集合；「幾何」就代表一種特殊知識嘅集合等等。本體論就係研究到底邊種名詞代表真實嘅存在實體，邊種名詞只係代表一種概念。所以本體論成為某啲哲學分支嘅基礎。\n而近年來，人工智慧領域嘅學者，將本體論嘅概念，用喺知識表達之上，W3C 組織定義咗好多同本體論相關嘅語言，例如RDF、DAML+OIL、OWL等等。\n基本問題.\n本體論嘅根本問題係：「存在嘅最初分類係乜嘢？」唔同流派嘅哲學家對呢個問題有唔同嘅解釋。\n呢個問題令到神學、圖書館學同人工智慧嘅研究方面都需要運用到本體論嘅知識，而且反映到宇宙學、道德同埋審美觀念之上。另外存在論提出嘅問題重包括：\n存在論歷史.\n存在論最早可推朔到古希臘嘅柏拉圖同亞里士多德，亞里士多德曾經定義存在論為「研究物體嘅存在嘅科學」。具體就係研究物體嘅分類，亦就係：喺乜嘢情況下，一件物體可以被定義為「存在」。比論包括「普遍」嘅問題同「具體」嘅問題。\n觀念，物體，聯繫.\n關於存在可以提出好多問題：「乜嘢係存在？」「乜嘢正喺度存在？」「我係乜嘢？」等等，對於本體論來講，最基本嘅係搵出乜嘢係物體、乜嘢係觀念，以及佢哋之間嘅聯繫。啟蒙時代笛卡兒提出嘅「我思故我在」開啟咗本體論基本問題嘅先例，但笛卡兒並冇深入研究，認為冇深入研究嘅必要，佢認為「我思故我在」證明咗上帝嘅存在，後來嘅神學家都認為：「究竟係邊個可以將呢句話普遍應用到一切事物之中？」當然只有上帝。\n但到咗20世紀，當數理哲學，科學哲學同埋基本粒子物理學嘅新發現，將以前好多物質嘅所謂界限都打破咗，啲人就唔再滿足於神學嘅說法，但係佢哋（指xx學）仍未能夠完全解釋到乜嘢係「存在」、點解人對「我」、「存在」嘅觀念會咁重。\n實體同埋環境.\n喺20世紀各個唔同時期存在著形而上學嘅主觀主義學派，客觀主義學派，相對論學派唔同流派，後現代主義嘅實體哲學家力圖通過喺唔同環境下嘅哲學行動來重新定義上述嘅各個問題，主要依賴生物學、生態學同認知科學嘅最新研究成果，瞭解動物喺自然同人工提供嘅環境中嘅認知情況。\n命題相對於唔同環境嘅變化，令到存在更難定義。如果有人講：「A係B」，「A必定係B」或「A曾經係B」究竟有乜嘢含義？有嘅哲學家主張除去英語中嘅「係」一詞，改用以免造成容易混淆嘅抽象含義；另一啲哲學家力圖瞭解辭彙中嘅深層含義同使用方式；馬丁•海德格爾想區分開「存在」同「物體」嘅意義。\n存在.\n存在主義者認為「存在」係最基本嘅概念，好多事物都可以話「係」，動詞「係」有好多種用法，因此容易混淆嘅，所以有好多種存在。"}
{"id": "7473", "revid": "1345620", "url": "https://zh-yue.wikipedia.org/wiki?curid=7473", "title": "形而上學", "text": "形而上學係哲學一支。通俗啲講，形而上學係指研究單憑直覺（超經驗）嚟判斷事物嘅哲學。\n歐洲語言中嘅「形而上學」來自希臘語，好似英文嘅「metaphysics」。呢個詞原本係古希臘羅德島嘅哲學教師安德羅尼柯畀亞里士多德嘅一部著作起嘅名，meta 即係 after，意思係「物理學之後」。\n形而上學又叫「第一哲學」，好似笛卡兒嘅《第一哲學沉思錄》（\"Meditations on First Philosophy\"）。亞里士多德將人類嘅知識分為三部份，用大樹作為比喻：第一部份，最基礎嘅部份，亦就係樹根，係形而上學，係一切知識嘅基石；第二部分係物理學，好比樹幹；第三部分係其他自然科學，以樹枝做比喻。\n中文名「形而上學」係由《易經》嘅『形而上者謂之道，形而下者謂之器』度來。\n形而上問題嘅研究通常都爭議多多而冇定論。其因部份係人類知識嘅主要來源\n—— 經驗事實 —— 唔足夠解決形上學嘅爭議；另一部份係形上學家用語成日混淆不清，因而佢哋爭論時九唔搭八。\n二十世紀嘅邏輯實證論者們反對某尐形上學議題。佢哋認為某尐形上學問題本身係無意義嘅。\n西方形而上學有三個傳統分支：\n形而上學常見嘅問題：\n馬克思主義哲學中「形而上學」嘅含義.\n喺恩格斯、列寧、毛澤東等人嘅著作中，「形而上學」重被用嚟指「用孤立、靜止、片面、表面嘅觀點去睇事物」，同辯證法相對。佢哋認為形而上學係一種過時嘅唯物主義，因此佢哋結合唯物主義同黑格爾嘅辯證法，創造咗辯證唯物主義。「堅持辯證法，反對形而上學」呢樣嘅口號亦被提出。但要注意，呢並非「形而上學」呢個詞語嘅本意。形而上學本來係指哲學嘅一分支，喺呢個意義下嘅形而上學並非同辯證法對立，甚至可以喺形而上學研究中運用辯證法。喺西方多取其本意，而喺中國內地則兩種用法都有，要根據語境理解。"}
{"id": "7474", "revid": "1631461", "url": "https://zh-yue.wikipedia.org/wiki?curid=7474", "title": "丘成桐", "text": "丘成桐（；；）係美國華人數學家，專研究微分幾何，因為證明卡拉比猜想（Calabi Conjecture）同埋正質量假設，喺1983年嘅華沙國際數學人大會攞到菲爾茲獎章。創幾何分析一支，以泛函分析、偏微分方程研究流形結構。\n生平.\n丘成桐原籍廣東省梅州蕉嶺縣，廣東汕頭出世，有八個兄弟姊妹。之後全家移居香港。14歲時喺大學教哲學嘅阿爸過世，由阿媽獨力養大。中學時就讀香港培正中學，1966年入讀香港中文大學數學系。大學三年級時，跟 Stephen Salaff 去美國柏克萊加州大學深造，師從陳省身。1971年攞到博士學位之後，喺高等研究所做咗一年博士後研究，然後喺紐約州立大學石溪分校做咗兩年助理教授。\n1974年，佢做咗史丹福大學副教授。1979年以正教授身份返去高等研究所。1980年成為高等研究院教授。1984年至1987年任聖地牙哥加州大學教授。1987年，喺哈佛大學教書。\n丘成桐而家係哈佛大學 William Caspar Graustein 講席教授、浙江大學高等數學研究所所長、香港中文大學數學科學研究所主任。\n佢同太太有兩個仔，其中丘正熙攞過美國英特爾高中天才科學獎第六十屆決賽獎。2005年國立台灣大學頒授名譽博士學位畀佢。\n成就.\n丘成桐改變同埋擴展人對偏微分方程係微分幾何中嘅作用同理解，並影響到拓撲學、代數幾何、表示理論、廣義相對論等領域。\n丘成桐教授亦有研究有扭量嘅超弦理論。"}
{"id": "7475", "revid": "158703", "url": "https://zh-yue.wikipedia.org/wiki?curid=7475", "title": "章子怡", "text": "章子怡（）係國際女影星，北京出世。\n有好多人認為佢係中國大陸最靚嘅女性，亦有多人認為佢生得似鞏俐，屬於精細玲瓏型。\n簡介.\n章子怡11歲進入北京舞蹈學院附中舞蹈科，隨後進入中央戲劇學院戲劇系。後來佢俾張藝謀發掘，於1998年擔任電影《我的父親母親》嘅女主角（招娣），套片獲得2000年柏林電影節銀熊獎。1999年，佢又演出台灣導演李安執導嘅電影《臥虎藏龍》，擔任女主角（玉嬌龍）同周潤發、楊紫瓊、郎雄等港臺資深影人共同演出，《臥虎藏龍》獲得次年美國奧斯卡金像獎最佳外語片獎。\n隨住《尖峰時刻2》、《英雄》等電影嚮美國嘅成功，佢嘅人氣也迅速提高。2005年2月第77屆奧斯卡頒獎典禮請咗佢為最佳視覺效果頒獎，令佢成為首位嚮奧斯卡獎上擔任頒獎嘉賓嘅華人女星。之後，亦名列美國時代雜誌-2005年全球前100大最有影響力名單中嘅「藝人與藝術家」項目。同鞏俐、楊紫瓊一齊拍斯皮爾伯格監製嘅《藝伎回憶錄》，並因呢套片獲金球獎最佳女主角提名。\n2005年北京舉行慶祝中國電影百年大會，中國共產黨中央政治局常委胡錦濤、溫家寶、曾慶紅、李長春等中央領導出席並發表重要講話。章子怡代表青年影人致詞，突出主旋律，指出自己「恭逢盛世」，寄望祖國成為世界「電影大國」。\n屋企.\n2015年章子怡同中國大陸歌手汪峰結婚。同年12月27號，章子怡喺微博宣布生咗個女。\n2019年10月28號，章子怡現身東京國際電影節嘅時候，宣布懷第二胎，兼表示已經懷孕30周。"}
{"id": "7480", "revid": "259", "url": "https://zh-yue.wikipedia.org/wiki?curid=7480", "title": "孔夫子", "text": ""}
{"id": "7481", "revid": "259", "url": "https://zh-yue.wikipedia.org/wiki?curid=7481", "title": "歐盟", "text": ""}
{"id": "7486", "revid": "70546", "url": "https://zh-yue.wikipedia.org/wiki?curid=7486", "title": "馬建忠", "text": "馬建忠（），字眉叔，係中國清時洋務派重要官員，多次俾李鴻章派去做唔同任務。佢因為寫咗中文第一本文法書《馬氏文通》而出名。佢係江蘇丹徒人，因為太平軍打到來，細個就成家搬去上海，同埋響嗰度讀書，所以佢就通曉希臘文、拉丁文、法文同埋英文，亦都識西方科學。\n家境同初學.\n馬家響明時已經信奉天主敎。馬建忠係細仔，佢大哥同三哥都早死。二哥馬建勛響早年曾國荃拔擢過佢，做淮軍糧台。而四哥馬相伯就係震旦大學同復旦大學嘅創辦人。1853年3月，大平軍定都南京。佢哋成家就搬去上海避難，而佢亦都跟埋四哥讀天主教耶穌會依納爵公學，即係後來嘅徐匯公學。佢細個就學曉中國傳統經史，五歲就諗考科舉。不過，1854年到1860年佢見到第二次鴉片戰爭。佢覺得朝建官員唔掂，淨係自保。就決定改學西洋。佢先入耶穌會初學院做修士，學拉丁文、法文、英文和希臘文等。1869年同1870年，佢見到洋人修士蝦國人修士，就決定唔再讀大修院，亦都唔向洋人低聲下氣。\n事業.\n佢二哥介紹佢畀大臣李鴻章。因為佢熟西洋文化，又識洋文，李鴻章就好賞識佢。佢之後一直幫李鴻章做嘢。不過呢個係個悲劇，因為做洋務一方面要面對守舊官員相迫，又要對住洋人列強苛求。佢派去好多涉外事，遇過好多難事，成日畀人毀謗，兩面受敵，如果唔係李鴻章保住，都好難全身而退。\n1876年，因為佢係郎中，所以李鴻章就派佢去法國留學，跟手做埋中國駐法公使郭嵩燾嘅翻譯。1877年，佢參加咗巴黎考試院嘅文科同理科考試，全部及格。之後再考咗律師、政治、外交等等唔同科目，一樣及格。之後佢就返返大清，係屬於洋務派。\n1881年佢就要去當時係英國人管治嘅印度，同印度總督傾加鴉片入口稅，同專賣鴉片嘅事。1882年，即係光緒八年，李鴻章又派佢去朝鮮王講同英美德簽商約。無幾耐響六月九日朝鮮發生壬午之亂，大院君李是應唔滿意閔妃同親日派金玉均，就帶改革派入朝專政，殺咗興宣君李最應同埋幾個日本人。閔妃向大清國頒救兵。就係咁，馬建忠同丁汝昌畀李鴻章同張樹聲派咗去捉大院君李是應。呢件事令到朝鮮慢慢脫離中國，跌入日本手裏面，又畀人鬧到飛起。同一年，即係十月十八日，李鴻章派馬建忠同法國公使寶海響天津傾好越事草案三條，即係中國撤兵、通商、中法分巡紅河南北。\n佢後做過輪船招商局會辦同埋上海織佈局總辦。1890年就開始寫書。1894年，發生甲午戰爭，佢就建議開翻譯書院，敎洋文，希望多啲人可以翻譯人文，科學知識。\n1895年，因為大清響甲午戰爭打輸咗，要去傾條約。佢就做咗李鴻章參贊，一齊去日本，同日本首相伊藤博文簽咗馬關條約。因為又係割地賠款，全國即時，佢又畀人攻擊。康有為亦同埋1300個入京考試嘅舉人上書。李鴻章要自保，就嫁禍馬建忠係東洋奸細。\n1900年8月，義和團之亂後，八國聯軍攻入北京，兩廣總督李鴻章就去上海馬建忠屋企，搵佢幫手，傾點樣阻止洋軍南下。馬建忠即刻應承，做咗上海行轅襄理機要。佢發緊燒都唔停咁翻譯外電。4號，佢因病而死，嗰年佢只係得55歲。\n思想.\n馬建忠係主張改革，發展民營工商業，因為國要強，一定要國有錢，而要國有錢，就要國人有錢，而國人要有錢，就有多啲民營工商業。所以佢致力推行洋務，起鐵路，關稅保護工商業。佢亦都提倡國人多學洋文，汲取外國科學文化知識。\n著作.\n佢有唔少著作："}
{"id": "7487", "revid": "14", "url": "https://zh-yue.wikipedia.org/wiki?curid=7487", "title": "馬叔眉", "text": ""}
{"id": "7488", "revid": "227654", "url": "https://zh-yue.wikipedia.org/wiki?curid=7488", "title": "52", "text": "52係51同53之間嘅自然數。"}
{"id": "7489", "revid": "42683", "url": "https://zh-yue.wikipedia.org/wiki?curid=7489", "title": "53", "text": "53係52同54之間嘅自然數，亦係第16個質數。"}
{"id": "7490", "revid": "227654", "url": "https://zh-yue.wikipedia.org/wiki?curid=7490", "title": "54", "text": "54係53同55之間嘅自然數。"}
{"id": "7491", "revid": "42683", "url": "https://zh-yue.wikipedia.org/wiki?curid=7491", "title": "55", "text": "55係54同56之間嘅自然數。\n數學性質.\n55係："}
{"id": "7492", "revid": "227654", "url": "https://zh-yue.wikipedia.org/wiki?curid=7492", "title": "56", "text": "56係55同57之間嘅自然數。"}
{"id": "7493", "revid": "227654", "url": "https://zh-yue.wikipedia.org/wiki?curid=7493", "title": "57", "text": "57係56同58之間嘅自然數。"}
{"id": "7494", "revid": "227654", "url": "https://zh-yue.wikipedia.org/wiki?curid=7494", "title": "58", "text": "58係57同59之間嘅自然數。"}
{"id": "7495", "revid": "227654", "url": "https://zh-yue.wikipedia.org/wiki?curid=7495", "title": "59", "text": "59係58同60之間嘅自然數，亦係個質數。"}
{"id": "7496", "revid": "1727559", "url": "https://zh-yue.wikipedia.org/wiki?curid=7496", "title": "60", "text": "60係59同61之間嘅自然數。唐字寫成六十。\n唐字.\n六十為其通常寫法。若果要避免以後俾人簒改或者睇唔清，會用大寫陸拾。\n讀音.\n「六十」除咗可以讀「粵拼：luk⁵ sap⁶」之外，重有另外一個白讀音。\n唔同文化嘅數子系統.\n巴比倫數字係用六十進制嘅。而喺中國古代，60 呢個數字喺曆法入面扮演咗一個好重要嘅角色，因爲佢哋會用天干同地支嚟數年份同日子，而一個甲子（即係一個循環）就係 60 年。"}
{"id": "7497", "revid": "227654", "url": "https://zh-yue.wikipedia.org/wiki?curid=7497", "title": "61", "text": "61係60同62之間嘅自然數。"}
{"id": "7498", "revid": "227654", "url": "https://zh-yue.wikipedia.org/wiki?curid=7498", "title": "62", "text": "62係61同63之間嘅自然數。"}
{"id": "7499", "revid": "227654", "url": "https://zh-yue.wikipedia.org/wiki?curid=7499", "title": "63", "text": "63係62同64之間嘅自然數。"}
{"id": "7500", "revid": "227654", "url": "https://zh-yue.wikipedia.org/wiki?curid=7500", "title": "64", "text": "64係63同65之間嘅自然數，係8嘅平方。"}
{"id": "7501", "revid": "230627", "url": "https://zh-yue.wikipedia.org/wiki?curid=7501", "title": "65", "text": "65係64同66之間嘅自然數。"}
{"id": "7511", "revid": "123770", "url": "https://zh-yue.wikipedia.org/wiki?curid=7511", "title": "1月1號", "text": ""}
{"id": "7512", "revid": "240617", "url": "https://zh-yue.wikipedia.org/wiki?curid=7512", "title": "1月2號", "text": ""}
{"id": "7513", "revid": "1657472", "url": "https://zh-yue.wikipedia.org/wiki?curid=7513", "title": "1月3號", "text": ""}
{"id": "7514", "revid": "53354", "url": "https://zh-yue.wikipedia.org/wiki?curid=7514", "title": "1月4號", "text": ""}
{"id": "7515", "revid": "1566003", "url": "https://zh-yue.wikipedia.org/wiki?curid=7515", "title": "1月5號", "text": ""}
{"id": "7516", "revid": "1819342", "url": "https://zh-yue.wikipedia.org/wiki?curid=7516", "title": "1月6號", "text": ""}
{"id": "7517", "revid": "240617", "url": "https://zh-yue.wikipedia.org/wiki?curid=7517", "title": "1月7號", "text": ""}
{"id": "7518", "revid": "1569061", "url": "https://zh-yue.wikipedia.org/wiki?curid=7518", "title": "1月8號", "text": ""}
{"id": "7519", "revid": "1623533", "url": "https://zh-yue.wikipedia.org/wiki?curid=7519", "title": "1月9號", "text": ""}
{"id": "7520", "revid": "1607191", "url": "https://zh-yue.wikipedia.org/wiki?curid=7520", "title": "1月10號", "text": ""}
{"id": "7521", "revid": "1303775", "url": "https://zh-yue.wikipedia.org/wiki?curid=7521", "title": "1月11號", "text": ""}
{"id": "7522", "revid": "1458063", "url": "https://zh-yue.wikipedia.org/wiki?curid=7522", "title": "1月12號", "text": ""}
{"id": "7523", "revid": "240617", "url": "https://zh-yue.wikipedia.org/wiki?curid=7523", "title": "1月13號", "text": ""}
{"id": "7524", "revid": "1693637", "url": "https://zh-yue.wikipedia.org/wiki?curid=7524", "title": "1月14號", "text": ""}
{"id": "7525", "revid": "1693638", "url": "https://zh-yue.wikipedia.org/wiki?curid=7525", "title": "1月15號", "text": ""}
{"id": "7526", "revid": "1798719", "url": "https://zh-yue.wikipedia.org/wiki?curid=7526", "title": "1月16號", "text": ""}
{"id": "7527", "revid": "158703", "url": "https://zh-yue.wikipedia.org/wiki?curid=7527", "title": "1月17號", "text": ""}
{"id": "7528", "revid": "1846015", "url": "https://zh-yue.wikipedia.org/wiki?curid=7528", "title": "1月18號", "text": ""}
{"id": "7529", "revid": "1530544", "url": "https://zh-yue.wikipedia.org/wiki?curid=7529", "title": "1月19號", "text": ""}
{"id": "7530", "revid": "1835889", "url": "https://zh-yue.wikipedia.org/wiki?curid=7530", "title": "1月20號", "text": ""}
{"id": "7531", "revid": "1693774", "url": "https://zh-yue.wikipedia.org/wiki?curid=7531", "title": "1月21號", "text": ""}
{"id": "7532", "revid": "240617", "url": "https://zh-yue.wikipedia.org/wiki?curid=7532", "title": "1月31號", "text": ""}
{"id": "7533", "revid": "1693916", "url": "https://zh-yue.wikipedia.org/wiki?curid=7533", "title": "1月30號", "text": ""}
{"id": "7534", "revid": "1496314", "url": "https://zh-yue.wikipedia.org/wiki?curid=7534", "title": "1月29號", "text": ""}
{"id": "7535", "revid": "1331037", "url": "https://zh-yue.wikipedia.org/wiki?curid=7535", "title": "1月22號", "text": ""}
{"id": "7536", "revid": "220500", "url": "https://zh-yue.wikipedia.org/wiki?curid=7536", "title": "1月23號", "text": ""}
{"id": "7537", "revid": "220500", "url": "https://zh-yue.wikipedia.org/wiki?curid=7537", "title": "1月24號", "text": ""}
{"id": "7538", "revid": "198212", "url": "https://zh-yue.wikipedia.org/wiki?curid=7538", "title": "1月25號", "text": ""}
{"id": "7539", "revid": "1693777", "url": "https://zh-yue.wikipedia.org/wiki?curid=7539", "title": "1月26號", "text": ""}
{"id": "7540", "revid": "240617", "url": "https://zh-yue.wikipedia.org/wiki?curid=7540", "title": "1月27號", "text": ""}
{"id": "7541", "revid": "220500", "url": "https://zh-yue.wikipedia.org/wiki?curid=7541", "title": "1月28號", "text": ""}
{"id": "7542", "revid": "259", "url": "https://zh-yue.wikipedia.org/wiki?curid=7542", "title": "夏 (國)", "text": "夏（約前2000年—約前1600年），又叫夏國，係中國古國。按斷代史，叫夏朝或夏代。中國史書，記夏承虞，俾商所滅。夏周圍有萬國，以夏爲首，結成部落聯盟。現時無考古文字確證，夏曾存在世上，但仍會按商前嘅考古發現，當係夏代各國遺物。夏朝文物，西元前一千六百年以前嘅文物，有唔少青銅同玉製嘅禮器，文化同文明程度，高過新石器後期文化。雖無確證，亦難否認夏存在過。若然有文字，而寫喺易敗壞之物上，都可能流傳唔到，只能口耳相傳及日後記載。商就係甲骨同埋青銅器文字，是爲確證。史書記載「禹時五星累累如貫珠，炳炳若連璧。」天文計算，西元前1953年2月26號，有一次好好嘅五星聚會，係夏代紀代參考。 \n史書記載，聯盟領袖，夏國嘅禹，傳畀個仔啟續承。聯盟以夏國君主爲首，唔再禪讓，改為世襲。夏傳十三世，十六王（一說14代、17王，主要係大禹係君主定係部落聯盟首領呢個有爭議嘅問題），大概四百年後，俾商國所滅。\n爭議.\n按照考古學嘅標準，夏不能確認，或者話，嚮有力嘅文物出土之前，諸如證明商朝存在嘅甲骨文，學術上唔承認夏。之所以有夏，可能係後人記錄或杜撰。華人傳統觀念，雖則未文字考古實物，會視夏係真有其事。但從考古學嘅角度來睇，就唔夠嚴謹。不過另一批西方史學家，批評中國史學、考古學界，過於疑古，低估傳說同神話於史學用處。據中國社會科學院考古研究所殷瑋璋教授所講，由於流傳至今，夏時史料，非常匱乏，史上有冇夏，畀好多人懷疑。但係《史記》，《夏本紀》記載有夏國世系，而同一書《殷本紀》記載商國世，兩者同樣明確，商世系嚮安陽殷墟出土嘅甲骨卜辭中，得到證實，可推斷《夏本紀》中所記夏世系，多數學者認爲可信，而商在此之前，就同夏一樣，係不爲主流睇法接受。咁樣，考古學家，見安陽殷墟、鄭州商城等商嘅物質文化遺存，深入認識後，再探索夏文化，希望用考古手法，揾到夏代嘅物質文化遺存，進而恢復夏代史。 \n目前河南偃師二里頭文化，發現宮城，距今三千六百年，面積達十萬八千平方米，比起附近偃師，商國都城，面積大好多，重發現咗距今三千七百年嘅車轍，係同史書中夏代同時代嘅文物。中國政府已專門撥款，開始夏商周斷代工程，用力研究夏代。學術界對二里頭文化，有兩種睇法，一種認為二里頭文化一至四期，都係夏文物，宮城係夏都；另一種認為，一二期係夏朝文物、三四期係商文物，宮城係商都。今下為止，夏都城考古實據，未能確認，現時夏僅存在於古代文獻中。\n徐旭生為等古史學家，依據文獻資料，提出有兩個地區，可能係夏人活躍，一係河南西部嵩山，附近嘅登封、禹州同埋洛陽平原；另一係山西南部嘅汾水下游。傳說中夏都邑同一啲重要嘅歷史事件，大多同呢個兩地有關。一九五九年開始調查「夏墟」，拉開咗夏文化探索嘅序幕。四十年來嚮豫西、晉南，一直有做考古調查同發，令夏文化探索嘅目標，日漸縮細。目前，多數學者認為，以偃師二里頭遺址命名嘅二里頭文化，包括二里頭類型同埋東下馮類型，同埋豫西地區嘅龍山文化，係探索夏文化嘅主要對象，並對夏文化問題，發表咗各種睇法。但因為缺乏文字等直接證據，目前學術界對邊種遺存，先係夏文化，重未有共識。不過無論龍山文化，定係二里頭文化，都已經累積咗相當豐富嘅資料，有條件解決呢個問題。\n文獻.\n文獻記載，夏之前，夏國部族，同周圍其他部族，時時爲做聯盟首領，爭戰頻繁。夏國大概喺帝顓頊以後，逐漸興起。有唔少古代文獻，都將夏人追溯到帝顓頊。其中《史記》《夏本紀》同埋《大戴禮記》《帝系》，稱禹為顓頊個孫，但有又有文獻話，禹係顓頊嘅五世孫。呢啲文獻表明，夏人好有可能係顓頊部落嘅一支後裔。\n鯀.\n夏人鯀，係最早記載一位。《國語》《周語》話鯀係夏人首領，封嚮崇，稱為「崇伯鯀」。之後禹繼承咗鯀，為「崇伯禹」。咁就表明夏人早期活動，喺崇附近。當時黃河泛濫，為咗抵抗洪水，唔少部落形成咗部落聯盟，四嶽推舉為鯀負責治水。治水九年，終告失敗。鯀失敗嘅原因，好有可能係不善於團結族人，與各部落關係不好。《尚書》《堯典》記載，堯最初認為鯀方命圮族、毀敗善類，反對鯀做治水。推斷鯀嚮擔當治水時，唔少部落對佢不滿。《尚書》《洪範》喺《國語》《魯語》中又提到，「鯀障洪水」，話鯀治水嘅方法，主要係用土木堵塞，而最終失敗。錯法或者係失敗原因之一。總而言之，鯀治水失敗後，遭殛死羽山。\n禹.\n禹係鯀個仔。記載中不見禹爲父而怒，反而恭敬舜，得到舜信任。舜就將治水任務交畀禹。禹改進咗佢亞爸方法，團結各部落人，令治水成功。《史記》《夏本紀》記載，禹治水時，「勞身焦思，居外十三年，過家門不敢入」，佢艱苦卓絕嘅精神，後人廣爲歌頌，呢個有可能促進咗各族人團結。《孟子》《滕文公》提到，禹嘅治水方法，「疏九河，瀹濟、漯而注諸海；決汝、漢，排淮、泗而注之江。」\n禹治水有功，農業得以大進，夏人勢力增強，成為部族聯盟首領。隨後舜又派禹，討伐三苗。禹將三苗驅趕到丹江同漢水流域，鞏固王權。《墨子》《非攻》中講道，禹克三苗後，「別物上下，卿制大極，而神民不違，天下乃靜。」寫法有少少誇張，但可以講明，禹喺治水同討三苗成功後，夏人已提升到當時黃河流域文化，到前所未有嘅重要地位。舜將帝位禪讓畀禹，禹嚮塗山召集過部落會盟，再次征討三苗。《左傳》記載「執玉帛者萬國」參加咗塗山會盟，可見當時夏人影響力。有一次嚮會稽部落會盟時，防風氏首領遲到，畀禹處死。呢個表明，夏人嚮穩定權力後，開始濫權。黃帝族為核心嘅夏人聯盟，政權日益鞏固，各地經濟，關系同樣加強。文獻中，時有禹畀諸侯部落，以路途嘅遠近，來分納貢，體夏人控制周邊部落經濟。\n古代文獻亦屢有描述，禹晚年權勢欲，甚爲強烈。禹雖然想將權力，保持夏人內，但顧慮禪讓傳統，所以佢採取靈活辦法。禹先任命幾有威望嘅有偃氏首領皋陶為繼承人，以表示禹對禪讓傳統嘅尊重。然而皋陶年紀重大過禹，重未等到禪讓，皋陶已經死咗。禹又任命益為繼承人，東夷族首領冇幾多影響力。然而當時好多部落，都唔支持東夷族嘅益，反而相信禹個仔啟。禹認為益得唔到各部支持，必定會禪讓畀佢個仔啟。\n啟.\n禹死後，益並未得到權位，反而嚮民眾嘅擁護下，啟得到咗權位。於是益率領東夷族聯盟討伐啟。經過幾年後，啟殺咗益，確立王位。呢個就係大多數史學家，認為中國嘅第一個世襲制王朝。隨後，重有唔少傾向禪讓傳統嘅部族，質疑啟嘅權位。居於當今陝西省關中平原一帶嘅有扈氏，率領聯盟討伐啟，嚮甘，卽今陝西省戶縣之南，大戰。戰前啟稱佢嘅權位係「恭行天」，呢個就係幾百年後周天子論嘅雛形。啟擁有中原民眾嘅贊同，嚮人數方面佔絕大優勢，最終打敗有扈氏。啟呢兩勝，當時中原社會觀念，從傳統嘅禪讓，轉向世襲。\n啟能歌善舞，成日搞盛宴。其中最大嘅一次係嚮鈞台，卽今河南省陽翟，此即鈞台之享，重喺「天穆之野」（位置不詳）表演咗精彩嘅歌舞。《山海經》《海外西經》記載啟跳舞嗰時「左手操翳，右手操環，佩玉璜。」甚至有文獻話啟，曾經上天取樂舞。啟視為中國古老嘅樂舞文獻《九辯》、《九歌》同埋《九招》嘅原作者。\n夏人原先姓姒，但從啟開始，改用國名「夏」做姓。同時啟唔再用伯呢個銜號而改用后，即「夏后啟」。\n啟統治期間，佢個仔武觀成日作亂。《韓非子》《說疑》話佢「害國傷民敗法」，最終受誅殺。除咗夏氏族內部嘅糾紛，為爭奪方國部落聯盟權威，而成日同東夷族作戰。\n太康失國.\n啟死後，佢個仔太康繼承咗後位。太康只顧住嚮田野玩，唔理政治，在位期間，夏人權威削弱，東夷族太昊同埋少昊部落趁機西進。東夷族有位善射嘅首領羿。《呂氏春秋》《勿躬》認為弓就係羿發明嘅。羿率軍從東夷屬地鋤遷（同【鋤】音意，左金字旁、右【且】）到咗有夏氏屬地嘅窮石，卽今河南省洛陽南面，同當地夏人通婚，結好關係，形成咗有窮氏。從而令羿嚮夏民嘅擁護下，奪得夏政。隨之太康投奔斟尋嘅斟尋氏。\n羿奪得權位後並未稱王，而係將太康嘅細佬中康設為夏后。但事實上，國事全部由羿治理。引起唔少部落不滿。其中主持天象活動嘅有和氏同埋有羲氏公開反對。羿話佢哋廢時亂日，派兵討伐佢哋並且取勝。\n中康死後，佢個仔相繼位。隨後，相投奔親夏嘅斟尋、斟灌氏。從此，羿獨承夏后權位。但得權後，羿就好似太康咁，唔再理國事，成日喺野外射獵。佢廢咗武羅、伯困、龍圉等忠臣，但就重用畀伯明氏驅逐嘅不孝子弟寒浞。寒浞網羅黨羽，權力日益增大。終於有一日，佢趁羿出外射獵嘅機會，將羿同佢屋企人殺晒。奪取咗有窮氏嘅大權。寒浞將戈封畀佢個仔「豕壹」（一個字），將遼封畀佢一個仔澆。澆率兵眾滅咗親夏嘅斟灌氏同埋斟尋氏，殺咗嚮斟尋躲避嘅相。相嘅老婆緡嗰時已經有咗相個仔，佢從牆洞避開澆，走到佢阿媽有仍氏屋企避難，冇幾耐就生咗少康。留意，太康、中康、少康均名康，但為咗唔混淆，加注輩分。\n少康中興.\n少康大咗之後，為有仍氏牧正，結果俾澆知道咗。澆又派人去追殺有仍氏，少康無奈逃奔有虞氏，即舜嘅後代，躲避。有虞氏當時無仔，得兩個女，對少康格外款待。佢哋將綸邑送咗畀少康，少康就以綸邑為根據地，組織兵眾。佢開始收集存餘嘅夏人，設官分職。喺澆廷中設間諜，準備恢復夏朝。呢個時候，喺有鬲氏躲避嘅原夏臣靡聽到少康準備恢復夏室，親自帶領斟灌、斟尋氏殘餘民眾同少康聯合擊敗寒浞。復立少康為夏后。少康又喺過滅澆，又派佢個仔杼喺戈滅「豕壹」*（一個字）。至此，控制中原三世近百年嘅東夷族有窮氏，終於覆滅。太康失國至少康中興表明住，華夏族平定中原方國部落，尤其係東夷族，過程以及最終嘅勝利。\n少康結束咗後羿同埋寒浞四十年左右嘅統治，恢復咗夏人政權，史稱「少康中興」。少康死後，佢個仔杼立。佢重視發展武裝同埋製造兵甲。形成咗夏代中興嘅局面。\n夏經過較長時間中興穩定，到孔甲時，內部衝突日激。從孔甲經皋同發，到履癸，即夏桀，內亂不止。\n夏國後期，特別係最後桀，暴虐無道，俾商族部落首領商湯乘機而入，率大軍同夏軍喺鳴條打過（一說河南中部，另一說山西安邑），即鳴條之戰，夏桀失敗，逃到安巢，卽今安徽巢縣，並死嚮嗰度，夏國亡，商誕生。\n疆域.\n夏國疆域，以今日來睇，西起河南省西部同山西省南部，東至河南省、山東省同河北省三省交界處，南起湖北省，北至河北省。當時夏勢力，延到黃河南北，甚至長江流域。夏都有幾個：陽城，卽今河南省登封嘅東部，酌鄩，今河南省登封嘅西北部，安邑，今山西省夏縣西北部等地。\n政治狀況.\n夏國直接來源於部落聯盟，特徵係：\n文化與科學.\n夏人已經掌握天文歷法等知識，《夏小正》即係中國最早曆書。冶鑄銅業，係夏代新興嘅重要手工業。\n二里頭一、二期文物中出現玉製禮器，證明佢已經有相當文化水準。\n科學與技術.\n夏代，農業文明到咗好高嘅程度，傳說禹嘅大臣儀狄開始造酒，少康又發明咗秫酒嘅釀造方法。為咗適應農業需要，探索出農事季節嘅規律，現時重流行緊，有時稱為夏曆嘅農曆就係嗰個時代發明。\n畜牧業有一定發展。有一大批奴隸從事畜牧工作，重有一啲專門從事畜牧業嘅氏族部落。養馬得到相當重視。\n此外製陶業，嚮夏代可能已經成為獨立及極為重要嘅行業。\n至於青銅器，中國已經發現咗二里頭文化嘅銅刀。如果二里頭文化視夏文化，咁呢件青銅器就係夏代。夏代人架生，以石器為主。\n夏國都城出現咗車，但重未能夠確認係人力車定係馬車，因為車轍只有一米闊，同商兩米闊嘅車轍唔同，商國已經確認用馬車。\n重要人物.\n禹.\n禹執政期間，征戰贏苗族，迫佢退到長江流域，從此以後，佔據黃河流域嘅黃炎族，中原地位更加鞏固。禹做共主之前，最偉大嘅功績就係治水。據說大禹吸收亞爸鯀失敗嘅教訓，唔再用圍堵法治水，而用疏導法治理洪水，三過家門不入，終於平水土，定九州。禹重改善咗灌溉工程，有利農業。禹嗰時嘅伯益發明鑿井、奚仲發明造車，禹時用銅做兵器，顯然，禹時生產力大振。據說，禹時開始建城，並由儀狄發明瞭用穀物釀造甜酒嘅方法。呢個表明，當時嘅私有制發展，已經形成階級。禹死後，眾酋長擁戴禹個仔啟，於是廢禪讓，由禹嘅後裔開創嘅夏王朝正式開始。\n夏朝帝系表.\n　1·啟\n　　├─────┐\n　2·太康　　3·中康\n　　　　　　　4·相\n　　　　　　　5·少康\n　　　　　　　6·予\n　　　　　　　7·槐\n　　　　　　　8·芒\n　　　　　　　9·泄\n　　　　　　　　├──────┐\n　　　　　　１0·不降　　１1·扃\n　　　　　　１3·孔甲　　１2·廑\n　　　　　　１4·皋\n　　　　　　１5·發\n　　　　　　１6·履癸（桀）\n夏（前2054——前1600）\n啟 39 己卯 前2054\n太康 29 丙戌 前2015\n仲康 13 乙卯 前1986\n相 28 戊辰 前1973\n後羿 2 丙申 前1945\n寒浞 38 甲辰 前1943\n少康 21 丁丑 前1905\n杼 17 戊戌 前1884\n槐 26 甲寅 前1867\n芒 18 庚辰 前1841\n泄 16 戊戌 前1823\n不降 59 甲寅 前1807\n扃 21 癸丑 前1748\n廑 21 甲戌 前1727\n孔甲 31 乙未 前1706\n皋 11 丙寅 前1675\n發 11 丁丑 前1664\n桀 53 戊子 前1653"}
{"id": "7545", "revid": "77602", "url": "https://zh-yue.wikipedia.org/wiki?curid=7545", "title": "商 (國)", "text": " \n商，又叫殷或者殷商等，係中國古代一國。以中國斷代史計，係一個王朝，叫商代或商朝，上承夏朝，下接周朝。因為年代久遠，現時學者對殷商嘅確實年期無共識，一切都係推斷當中。傳說中商嘅始祖係契，但睇返現存甲骨文所推斷，殷商立國始祖係上甲，即係《史記》殷本紀嘅微。到咗約莫公元前1600年，商王大乙（即係太乙，名唐，《史記》嘅天乙或湯），滅咗夏。經歷五百幾年，約莫響前1046年1月20號，畀周武王姬發滅咗。\n商係中國各古國之中，最早留有文字記錄一國，當時文字家下叫甲骨文，響牛骨或者龜殼占卜刻字來。另外亦有青銅器嘅金文。令中國信史由周代推至商代。\n考古.\n西方學者一般認為，夏朝嘅存在冇確鑿嘅證據，因此只屬傳說；中國嘅第一個朝代應該係商朝。按照佢嘅文明標準，中國嘅文明史只可以由盤庚遷殷開始計，得3000年。呢度指出，呢啲學者嚮20世紀上半葉、殷墟遺址被發現之前，同樣認為商朝只係一個傳說中嘅王朝。但殷墟出土嘅甲骨文印證咗史記所載商王世系表，故此商朝嘅存在再冇爭議。偃師二里頭文化嘅考古成果對夏朝嘅存在提供咗支援性證據。嚮被普遍睇作蠻夷之地嘅非中原地區，以成都、廣漢為中心、以青銅器聞名嘅三星堆文化，亦創造咗不亞於中原商朝嘅高度文明，距離而家有4000年咁耐。\n概況.\n夏代末年，夏王室內政不修，外患不斷，桀即位後不思改革，驕奢淫逸，四方諸侯紛紛背叛。西元前1600年左右，商部落首領湯聯合其他部落消滅夏王朝，建立商朝。商始定都於亳（今河南商丘），夏亡後都城西遷，繼續叫亳（今河南偃師）。\n商湯立國後，採用咗「寬以治民」嘅政策，嚮賢臣伊尹同仲虺嘅輔佐下國力日益強盛。商湯死後，因為個仔大丁早死，由大丁細佬外丙繼位；外丙死後，佢細佬仲壬繼位；仲壬死後，又以大丁個仔太甲繼位。太甲即位三年，因暴虐無德俾伊尹放逐桐宮。太甲住喺桐宮三年，悔過自責，伊尹接返太甲兼還政。後世權臣廢立皇帝稱「行伊尹、霍光之事」。\n商代前期多次遷都，到盤庚在位期間定都於殷（今河南安陽），並固定落嚟，從此商朝又叫殷朝。盤庚遷殷以後，商朝社會經濟進一步發展。直至武丁即位之後，商四出討伐，征服咗周圍好多小國，擴大領土，商朝達到全盛時期。\n武丁死後，商朝逐漸衰落。商代最後一個王帝辛（紂王）對開發中國東南，對淮河流域同長江流域嘅經濟文化交流有好大促進；但由於連年發動戰爭同埋大規模噉起瓊宮瑤台，大大耗費社會嘅人力同埋錢，令社會矛盾激化，周武王聯合羌、髳、盧等部落，一齊打紂，一直打到朝歌（今河南鶴壁市淇縣）。班奴隸唔肯為荒淫無度嘅紂王賣命，紛紛倒戈，牧野之戰後，紂王自焚，商朝從此滅亡，周王朝建立。\n疆域.\n商朝嘅勢力範圍東至大海，西至陝西省西部，東北去到遼寧省，南至江南一帶（唔包括四川雲南貴州等西南地區），係當時世界上一個大國，但主要治理區域重係中原一帶。建都亳（今山東省曹縣以南地區），曾經搬過幾次，後來盤庚遷都殷（今河南省安陽小屯村），因此商都被稱為殷。\n政治狀況.\n商王朝建立咗一套比較完整嘅國家機構。中央分設管理政務嘅卿事寮同埋主持祭祀嘅太史寮二大機構。地方用侯、邦伯加強各地嘅統治，重有大批宮廷侍衛。同時商朝王室重掌握住大批武器同軍隊，貴族重設立咗殘酷嘅刑法同埋監獄。另外，重用宗教觀念來鞏固統治地位，商王甚至自稱係上帝嚮人間嘅代表，將神權同埋王權結合。\n經濟狀況.\n農業.\n商朝嘅農業比較發達，可以用多種穀類釀酒，已經可以鑄造精美嘅青銅器同埋燒制白陶。由於交換嘅發達，已經出現早期嘅城市，係當時世界上文明發達嘅國家，由於商王朝商業嘅發達，同周邊國家經濟貿易往來好多，今日商人一詞，源自當時周邊國家對商朝國人嘅稱呼。農業係最重要嘅經濟部門，農田有比較整齊嘅規劃，農作物種類有黎、粟、稻、麥，發明咗中耕；有蠶桑經營，紡織業有所發展；商代除有六畜外，重馴養象，畜牧業相當發達。\n文化與科學.\n科學技術.\n商代開始初步掌握冶鐵技術，製陶業、商業都好興盛。商代甲骨文嘅發掘，證明商代嘅文字發展已經經歷咗一段漫長嘅時期。天文曆法比夏代進步，天象學上都有新嘅發現，啲人發現咗火星、彗星，此外重有數學同埋疾病嘅記載，音樂嘅成就好大，出現了專習音樂、舞蹈嘅樂人；雕塑係商代工奴最突出嘅工藝成就。\n重要人物.\n伊尹\n商王朝各代君主.\n夏商周斷代工程推算嘅商年表.\n湯(子天乙) 12 辛巳 前1600\n外丙(~勝) 2 癸巳 前1588\n仲壬 4 乙未 前1586\n太宗(太甲)(~至) 12 己亥 前1582\n沃丁(~絢） 29 辛亥 前1570\n太庚（~辨) 25 庚辰 前1541\n小甲(~高) 17 乙巳 前1516\n雍己(~伷） 13 壬戌 前1499\n中宗(太戊)(~密) 75 乙亥 前1486\n仲丁(~莊) 11 庚辰 前1411\n外壬(~發) 15 辛醜 前1400\n河亶甲(~整) 9 丙辰 前1385\n祖乙(~滕) 19 乙丑 前1376\n祖辛(~旦) 16 甲申 前1357\n沃甲(~踰) 5 庚子 前1341\n祖丁(~新) 9 乙巳 前1336\n南庚(~更) 6 甲寅 前1327\n陽甲(~和) 7 庚申 前1321\n盤庚(~每) 28 丁卯 前1300\n小辛(~頌) 3 乙未 前1272\n小乙(~斂) 10 癸醜 前1269\n高宗(武丁)(~昭) 59 辛未 前1259\n祖庚(~曜) 11 庚午 前1200\n祖甲(~載) 33 乙亥 前1189\n廩辛(~先) 4 戊申 前1156\n庚丁(~囂) 8 辛亥 前1152\n武乙(~瞿) 35 甲寅 前1144\n文丁(~托) 13 己醜 前1109\n帝乙(~羨) 21 庚子 前1096\n帝辛 (~紂) 30 丙寅 前1075\n注：盤庚至帝辛嚮位時間、年數，據郭偉《夏商周斷代工程結論夏商周年表疏証》作修正"}
{"id": "7547", "revid": "8", "url": "https://zh-yue.wikipedia.org/wiki?curid=7547", "title": "當年今日", "text": "當年今日可以係："}
{"id": "7548", "revid": "1693917", "url": "https://zh-yue.wikipedia.org/wiki?curid=7548", "title": "2月1號", "text": ""}
{"id": "7549", "revid": "1693918", "url": "https://zh-yue.wikipedia.org/wiki?curid=7549", "title": "2月2號", "text": ""}
{"id": "7550", "revid": "233136", "url": "https://zh-yue.wikipedia.org/wiki?curid=7550", "title": "2月3號", "text": ""}
{"id": "7551", "revid": "1723244", "url": "https://zh-yue.wikipedia.org/wiki?curid=7551", "title": "2月4號", "text": ""}
{"id": "7552", "revid": "1857740", "url": "https://zh-yue.wikipedia.org/wiki?curid=7552", "title": "2月5號", "text": ""}
{"id": "7553", "revid": "1802382", "url": "https://zh-yue.wikipedia.org/wiki?curid=7553", "title": "2月6號", "text": ""}
{"id": "7554", "revid": "1694079", "url": "https://zh-yue.wikipedia.org/wiki?curid=7554", "title": "2月7號", "text": ""}
{"id": "7555", "revid": "1133", "url": "https://zh-yue.wikipedia.org/wiki?curid=7555", "title": "2月8號", "text": ""}
{"id": "7556", "revid": "1696497", "url": "https://zh-yue.wikipedia.org/wiki?curid=7556", "title": "2月9號", "text": ""}
{"id": "7557", "revid": "1694084", "url": "https://zh-yue.wikipedia.org/wiki?curid=7557", "title": "2月10號", "text": ""}
{"id": "7558", "revid": "1694087", "url": "https://zh-yue.wikipedia.org/wiki?curid=7558", "title": "2月11號", "text": ""}
{"id": "7559", "revid": "1331245", "url": "https://zh-yue.wikipedia.org/wiki?curid=7559", "title": "2月12號", "text": ""}
{"id": "7560", "revid": "1842974", "url": "https://zh-yue.wikipedia.org/wiki?curid=7560", "title": "2月13號", "text": ""}
{"id": "7561", "revid": "1373513", "url": "https://zh-yue.wikipedia.org/wiki?curid=7561", "title": "2月14號", "text": ""}
{"id": "7562", "revid": "85891", "url": "https://zh-yue.wikipedia.org/wiki?curid=7562", "title": "2月15號", "text": ""}
{"id": "7563", "revid": "1643874", "url": "https://zh-yue.wikipedia.org/wiki?curid=7563", "title": "2月16號", "text": ""}
{"id": "7564", "revid": "259", "url": "https://zh-yue.wikipedia.org/wiki?curid=7564", "title": "2月17號", "text": ""}
{"id": "7565", "revid": "259", "url": "https://zh-yue.wikipedia.org/wiki?curid=7565", "title": "2月18號", "text": ""}
{"id": "7566", "revid": "1647311", "url": "https://zh-yue.wikipedia.org/wiki?curid=7566", "title": "2月19號", "text": ""}
{"id": "7567", "revid": "1694260", "url": "https://zh-yue.wikipedia.org/wiki?curid=7567", "title": "2月20號", "text": ""}
{"id": "7568", "revid": "4863", "url": "https://zh-yue.wikipedia.org/wiki?curid=7568", "title": "2月21號", "text": ""}
{"id": "7569", "revid": "1694263", "url": "https://zh-yue.wikipedia.org/wiki?curid=7569", "title": "2月22號", "text": ""}
{"id": "7570", "revid": "1694264", "url": "https://zh-yue.wikipedia.org/wiki?curid=7570", "title": "2月23號", "text": ""}
{"id": "7571", "revid": "259", "url": "https://zh-yue.wikipedia.org/wiki?curid=7571", "title": "2月24號", "text": ""}
{"id": "7572", "revid": "220500", "url": "https://zh-yue.wikipedia.org/wiki?curid=7572", "title": "2月25號", "text": ""}
{"id": "7573", "revid": "1846396", "url": "https://zh-yue.wikipedia.org/wiki?curid=7573", "title": "2月26號", "text": ""}
{"id": "7574", "revid": "1671054", "url": "https://zh-yue.wikipedia.org/wiki?curid=7574", "title": "2月27號", "text": ""}
{"id": "7575", "revid": "1704137", "url": "https://zh-yue.wikipedia.org/wiki?curid=7575", "title": "2月28號", "text": ""}
{"id": "7578", "revid": "1805875", "url": "https://zh-yue.wikipedia.org/wiki?curid=7578", "title": "9月9號", "text": ""}
{"id": "7579", "revid": "1691767", "url": "https://zh-yue.wikipedia.org/wiki?curid=7579", "title": "11月12號", "text": ""}
{"id": "7599", "revid": "221971", "url": "https://zh-yue.wikipedia.org/wiki?curid=7599", "title": "10月10號", "text": ""}
{"id": "7608", "revid": "1837302", "url": "https://zh-yue.wikipedia.org/wiki?curid=7608", "title": "3月12號", "text": ""}
{"id": "7609", "revid": "220500", "url": "https://zh-yue.wikipedia.org/wiki?curid=7609", "title": "10月26號", "text": ""}
{"id": "7610", "revid": "1836686", "url": "https://zh-yue.wikipedia.org/wiki?curid=7610", "title": "11月11號", "text": ""}
{"id": "7611", "revid": "1657181", "url": "https://zh-yue.wikipedia.org/wiki?curid=7611", "title": "4月4號", "text": ""}
{"id": "7623", "revid": "227654", "url": "https://zh-yue.wikipedia.org/wiki?curid=7623", "title": "66", "text": "66係65同67之間嘅自然數。"}
{"id": "7624", "revid": "227654", "url": "https://zh-yue.wikipedia.org/wiki?curid=7624", "title": "67", "text": "67係66同68之間嘅自然數，亦係個質數。"}
{"id": "7625", "revid": "227654", "url": "https://zh-yue.wikipedia.org/wiki?curid=7625", "title": "68", "text": "68係67同69之間嘅自然數。"}
{"id": "7626", "revid": "42683", "url": "https://zh-yue.wikipedia.org/wiki?curid=7626", "title": "69", "text": "69係68同70之間嘅自然數。"}
{"id": "7627", "revid": "227654", "url": "https://zh-yue.wikipedia.org/wiki?curid=7627", "title": "70", "text": "70係69同71之間嘅自然數。\n唐字.\n唐字可以寫成七十。若果要避免以後俾人簒改或者睇唔清，會用大寫柒拾。"}
{"id": "7628", "revid": "227654", "url": "https://zh-yue.wikipedia.org/wiki?curid=7628", "title": "71", "text": "71係70同72之間嘅自然數，亦係個質數。"}
{"id": "7629", "revid": "1783391", "url": "https://zh-yue.wikipedia.org/wiki?curid=7629", "title": "伯爵茶", "text": "伯爵茶（Earl Grey tea），有叫格雷伯爵茶或者英式伯爵茶，係紅茶加入香檸檬油而成嘅茶。\n名.\n英國首相格雷二世收到一包加入咗佛手柑油嘅茶作為禮物，所以以後呢種茶就叫格雷伯爵茶嘞。以前只有紅茶為基茶嘅茶先會叫伯爵茶，但係隨住時代轉變，愈來愈多加入佛手柑油嘅其他茶種都叫做伯爵茶。"}
{"id": "7630", "revid": "411856", "url": "https://zh-yue.wikipedia.org/wiki?curid=7630", "title": "踩波車", "text": "踩波車，指足球場上一個動作，足球員隻腳踩上個波度，點知失去平衡，向後跌或者向前仆，成個動作好似當個波係單輪車咁踩。\n例子.\n2006年世界盃足球賽決賽週嘅第一循環巴西對澳大利亞時，羅拔圖•卡路士（\"Roberto Carlos\"）係中場控住個波嗰陣踩咗一吓波車，澳大利亞隊打成荷包，即刻反攻。"}
{"id": "7633", "revid": "1861264", "url": "https://zh-yue.wikipedia.org/wiki?curid=7633", "title": "洛杉磯湖人", "text": "洛杉磯湖人（）係美國NBA最出名嘅球隊之一；前身係明尼阿波利斯湖人，1960年球隊搬咗去洛杉磯；攞過17次NBA總冠軍，同波士頓塞爾特人一樣；而家嘅主場喺洛杉磯市中心嘅斯丹普斯中心球場。"}
{"id": "7636", "revid": "8", "url": "https://zh-yue.wikipedia.org/wiki?curid=7636", "title": "Wasabi", "text": ""}
{"id": "7651", "revid": "8", "url": "https://zh-yue.wikipedia.org/wiki?curid=7651", "title": "元首", "text": "元首係一國政治上嘅最高領袖，係全國統治最終負責人。響唔同體制之下，有唔同名。一般來講，元首擁有一些特別嘅權力去管治。有啲體制之下，元首係象徵意義居多，佢哋通常都係授權畀代理人去管治，只有特別場合先會用佢嘅權力。而另一啲，就直接用權力管治。"}
{"id": "7652", "revid": "190939", "url": "https://zh-yue.wikipedia.org/wiki?curid=7652", "title": "南島中學", "text": "南島中學（South Island School）係香港南區一間國際學校，嚮壽臣山北面，深水灣徑同南風道之間。"}
{"id": "7656", "revid": "158703", "url": "https://zh-yue.wikipedia.org/wiki?curid=7656", "title": "喇沙書院", "text": "喇沙書院（La Salle College）係香港男子天主教中學，由喇沙會修士於1932年創立，位於九龍城區。\n歷史.\n成立同初期發展.\n1917年，聖若瑟書院嘅修士喺漆咸道設立咗一間小學。當時，九龍發展迅速，對學位嘅需求急增。聖若瑟書院嘅校長艾瑪·撒隆修士（）認為需要喺九龍起一座新校舍作為聖若瑟書院九龍分校。1920年代末，佢喺界限街買咗一塊地，作為發展新學校之用。\n1930年11月5號，港督貝璐爵士（）為新校舍奠基。1931年12月3號，校園嘅設施已經可以容納八班，共303名學生。當時學校由聖若瑟書院嘅五位修士同漆咸道學校嘅四位輔助教師共同管理。\n學校於1932年1月6號正式開幕，由七位修士共同管理。艾瑪修士成為首任校長。幾天後，40名學生開始喺校舍西翼寄宿。當時有14班，共540名學生。大概三分之一嘅學生有歐洲（特別係葡萄牙）血統。\n其後七年，學校喺艾瑪修士嘅主理下蓬勃發展。學生喺大學入學試取得優秀嘅成績。幾個實驗室、四個網球場同一座標準足球場相繼落成，並喺校園內豎立一座聖約翰·喇沙嘅塑像（保留至今）。學生人數於1935年增至805人，去到1939年更達1060人。\n第二次世界大戰期間.\n1939年，第二次世界大戰爆發，嚴重噉影響到學校嘅運作。香港政府徵用咗校舍作為軍事監獄，後來改為醫院。為咗繼續教學，修士喺條街對面建立臨時教室。到咗下晝，修士就到醫院提供協助。\n1941年聖誕節，香港淪陷。日軍接管咗校舍，驅逐修士，校舍就變成倉庫。當時香港食物短缺，日軍政府鼓勵市民離開香港，一啲修士因此喺戰時避居越南。學校創辦人兼首任校長艾瑪修士1945年死喺越南。\n1946年，戰事結束之後，卡西安修士（, ）開始籌劃重開學校，並好快錄取咗600多位學生。香港軍政府喺1947年再次徵用校舍，成立第33綜合醫院。喺柏德烈·唐納修士（）領導下，學校搬咗去何文田巴富街嘅臨時校舍。雖然當時學校遇到唔少困難，但校內活動並無受到嚴重嘅影響。\n為咗紀念艾瑪修士同卡西安修士對學校作出嘅傑出貢獻，學校於2006年開幕嘅兩座新翼，分別以兩位修士嘅名來命名。\n戰後發展.\n1956年，斐力修士（）接任校長。1959年8月1號，佢從軍政府方面取回校舍。此後，學生人數持續增長，學校分成中學同小學兩部分。1957年，喇沙小學成立，由彭亨利修士（）擔任校長。\n1964年，喇沙書院喺界限街校舍裏面開夜校。1969年，夜校部獨立，搬咗去何文田，改用新校名陳瑞祺（喇沙）書院。\n1970年代中期，校長拉斐爾修士（）同其他修士商量後，認為舊校舍已經唔能夠滿足教學需要。由於全面翻新耗費龐大，因此班修士決定拆咗舊有嘅校舍，重建一座設施現代化嘅新校舍。為咗籌集重建資金，校方將一部分土地賣咗畀幾間地產發展商，起咗包括碧華花園在內嘅一啲私人住宅，因此新校園嘅佔地比以往減少。重建其間，教學活動繼續進行。1982年，喇沙書院金禧紀念。同年2月19號，新校舍由港督麥理浩主持開幕。\n新校舍樓高七層，可容納超過1800名學生。校舍作四方城設計，分東南西北四座，中間有花園同籃球場。花園裡面放置咗一座本來豎立喺舊校舍門口嘅火炬型石雕。所有房間都設有中央冷氣，並安裝咗雙層玻璃窗，以減低往來鄰近啟德機場嘅飛機所發出嘅噪音。除咗課室之外，新校舍提供咗大量進行學術同課外活動所需嘅設施，包括物理、化學、生物、綜合科學實驗室各兩個、一大一細嘅演講廳兩個同其他多用途活動室。此外，呢次重建擴充咗唔少運動場地：包括一個全天候400米田徑場（六線），一個標準人造草地足球場，一個奧林匹克標準50米室外游泳池，一個網球場，一個排球場，兩個室外籃球場，一個健身室，一個壁球場，並有一個體育館，可以用作籃球場同六個羽毛球場。佢嘅看台長廊重可以用作乒乓球室及考場。呢啲設施主要由 Rev. Brother Alphonsus Chee 及譚瑪士修士（）主導發展。\n近年發展.\n為咗加強家長同老師之間嘅溝通，家長教師會（）於1995年1月成立。家教會舉辦好多活動，例如閱讀會，中一新生適應週、春茗、（內地同外地）教育機構參觀交流、舊生分享演講等，構成學校生活極重要嘅一部分。呢啲活動都好受學生歡迎，當中唔少更係以學生作為中堅分子，協辦籌劃嘅。好多家長都係喇沙書院嘅舊生，佢哋隨著呢啲活動同學生接觸頻繁，對於推廣學校嘅傳統文化，建立對學校嘅歸屬感，起咗好大嘅作用。\n1996年9月，學校嘅田徑場同足球場急需重新鋪設。喇沙基金會喺家長教師會嘅協助下，共籌得超過五百萬港元，並得到香港賽馬會捐助同等嘅金額。重鋪計劃於1998年10月完成，設施改名為喇沙書院·香港賽馬會田徑及足球場。\n1998年12月，學校主辦咗第三屆亞太區喇沙會教育會議，接待約130個與會者。呢次會議決定成立香港喇沙會辦公室，以譚瑪士修士為召集人，聯繫喇沙會喺香港成立嘅各個機構同埋佢嘅成員。2004年12月，超過150名喇沙會修士同學生來到香港參加第七屆亞太區喇沙青年會議，由校長譚瑪士修士主持，主題係「共同以信仰帶出服務」。\n2004年夏天，學校開始進行校舍改善工程，兩座新翼於2005年落成，以學校兩位前修士校長艾瑪同卡西安命名。呢次工程為學校增加咗32間課室，包括一個大型電腦室同一個多媒體學習中心。\n校內組織.\n喇沙書院舊生會（LSCOBA）由世界各地嘅喇沙書院舊生所組成。舊生來自社會各個階層，係支持學校嘅重大力量。多年來，舊生會多次為學校籌集經費，用嚟改善校園環境，並以喇沙書院為中心，搭建咗一個寬闊嘅人才網絡。透過佢哋同學生嘅不斷交流，提高學生嘅個人質素。至2005年為止，舊生會會員人數達到5236人。\n喇沙書院學生會（LSCSA）由學校嘅所有學生所組成，係香港少數享有高度自治權嘅校內學生組織。學生會嘅選舉制度喺本港較罕見：以內閣為單位，由二年級或以上嘅學生以一人一票嘅方式選出。呢個制度同普遍學生會由老師挑選，或者由學生選出個別內閣成員唔同，肯定咗學生會嘅自主同認受性，同時確保內閣成員施政理念嘅一致性。\n學生會由六個部門組成：\n學生會每年都會舉辦各項活動，當中包括天才表演（Talent Quest）、喇沙學生論壇（Lasallian Forum）、聖誕聯歡日（Christmas Gathering）、聖誕舞會（Christmas Ball）同喇沙節（Lasallian Festival）等。\n另外，一些學生廣為使用嘅設施，都設有自治組織，如圖書館部、資訊科技部等，負責維護設施同為學生提供協助。唔少自治組織有好高嘅決策權，教師只擔任顧問角色。\n學生會同自治組織嘅成員都喺領帶上佩有特定嘅徽章。\n由於學校嘅設施遠多過香港一般標準中學，香港政府並無為保養呢啲設施提供額外資助。為咗維修及更新呢啲設施，校方經常要籌集大量資金。有見及此，法蘭西斯修士（）同舊生於1992年成立喇沙基金會，協助校方處理有關資助設施保養嘅問題。\n首位非修士校長.\n一直以來，學校嘅校長都由喇沙會修士擔任。喺香港修改咗相關嘅教育法例之後，中學校長必須喺60歲卸任。然而，近年喇沙會嘅修士多數被派去發展中地區協助當地嘅教學工作，導致已發展地區，例如香港，缺少適合擔任校長嘅年輕修士。2004年，年屆退休之齡嘅譚瑪士修士卸任後，校長一職由學校舊生劉煒堅博士出任。學生同舊生對校方安排非神職人員擔任校長反應不一。\n劉煒堅博士於2006年6月27號喺學校網站上，宣佈因私人理由辭去校長一職，由2006年8月31號起生效。校長一職由當時其中一位副校長王仁傑先生署任。王仁傑先生於2007年3月16號正式被委任為校長。\n校長一職於2010年9月1號起由賀敬修士（Brother Steve Hogan）擔任。賀敬修士喺2016年8月31號奉喇沙會命令返澳洲，由副校長唐煥星接任校長。\n成就.\n喇沙書院被視為香港嘅傳統名校，一向喺學業同課外活動上有優秀嘅成績。\n學業成績.\n1993年，喇沙書院出產咗全港第一個文科十優生。南華早報以 \"Arts Student Makes History\" 為題報導。\n2001年，四名喇沙書院嘅學生喺同一屆香港中學會考中攞到十優嘅佳績。2003年，喇沙書院嘅學生喺會考共攞到501個優（「A」），創下自香港舉辦首屆會考以來嘅紀錄（每間中學一般可以喺每年嘅會考攞到大概二十個優，而名校就有大概二百個）。2005年會考，三名喇沙書院學生攞到十優成績，另有六名學生攞到九優或八優佳績。全校共有二十八位同學有資格參與優先錄取計劃。其中兩班理科班嘅學生共攞到超過330個優，平均每個學生有四優成績，成為學界紀錄。\n課外活動.\n喇沙書院都曾經喺校際文化同運動比賽中奪得無數獎項，其中嬴過聯校中文辯論比賽八次，香港電腦奧林匹克競賽學校大獎冠軍五次，都係學界嘅紀錄。喇沙書院嘅學生都踴躍參加演說、戲劇、音樂等文化演出同比賽。\n運動方面，喇沙書院於1993-1994、2003-2004及2004-2005年曾包辦甲、乙、丙三個年齡組別嘅九龍區校際羽毛球比賽冠軍，即大滿貫。喺田徑（1950-1951年獲大滿貫、1985-1989年連續五年總冠軍）、羽毛球、籃球、越野跑、劍擊(2010年獲港九區校際劍擊比賽團體賽大滿貫)、足球（1947-1949年、1972-1973年、1987-1989年獲九龍區大滿貫、1982-1990年連續九年總冠軍）、曲棍球、壁球、壘球、游泳、乒乓球、網球、排球（1985-1986年獲九龍區大滿貫）等體育項目嘅校際競賽中，喇沙書院都奪得或者曾經奪得總冠軍。其中，乒乓球校隊於2001年起至今都係總冠軍。\n奧米加玫瑰碗同埋後繼嘅中銀香港紫荊盃係頒畀喺香港及九龍區參同特定體育項目整體成績最好嘅中學嘅獎項。喇沙書院曾奪得上述獎項共25次（1974-1991年，1993-1994年，1999-2006年），係學界體壇保持嘅最高紀錄。\n為慶祝創校70週年，1932個學生、舊生、家長同老師於2002年2月3號喺喇沙書院田徑場上「大環抱」，打破最多人同一時間互攬腰間嘅紀錄，被列入《健力士世界紀錄大全》——「環抱一家親」。 但個紀錄於2004年4月23號俾加拿大一間學校打破。\n喇沙書院喺香港數學競賽都攞到唔錯嘅成績，佢哋曾經攞過12次冠軍同4次亞軍，都係學界紀錄。\n傳統.\n喇沙書院非常重視自己嘅傳統，呢啲傳統隨著學校嘅歷史、宗教等因素、歷任校長同舊生嘅言行積累。學生同舊生嘅成就為學校帶來光榮，加上唔少舊生曾經返書院任教，都為發揚傳統創造咗良好嘅條件。\n舊生領帶.\n中六學生可以打一條繡滿校徽圖案嘅領帶，呢條領帶被稱「舊生呔」，同一般紅丶紫斜線相間嘅校服領帶唔同。\n紅紫相間校呔.\n原本斜線相間嘅喇沙校呔喺1960年代設計。但由於製造商整錯咗，令到校呔中嘅紫色逐漸變淡，變成紅白相間呔。\n由於LSCOBA堅持要保留喇沙傳統，就喺2009-10年度轉番做紅紫相間校呔。不過好多學生都極力反對呢個政策（尤其係中一生，覺得俾人標籤）並喺Facebook建立群組「強烈反對喇沙更改校呔設計」。而09-10年度嘅SA President-Johnny Chang亦都訪問Form 1仔，向校方提出改番做紅白相間校呔，但都係無以為繼。\n打氣支持.\n喺大型嘅校際運動比賽中，特別係每年三月喺灣仔舉行嘅校際田徑總決賽，某些年級嘅學生唔駛上堂，改為去灣仔組成龐大嘅支持團隊。學生由學生會內閣成員率領叫喊口號，又大唱校歌同其他鼓勵歌曲，揮動校旗，以鼓舞田徑隊嘅士氣。好多學生同舊生都耳熟能詳嘅口號包括「La Salle Spirit: never say die」同「Be calm and do your best; that's all La Salle requests」。\n學生會又會設計各式各樣嘅橫額、傳單同貼紙，周圍展示同分派。\n祈禱.\n學生保留祈禱嘅傳統。每個上課日，學生都要祈禱三次，分別喺上堂之前、小息之後同午飯之後。禱告由班主任或信奉天主教嘅同學（通常係值日生）帶領，頌唸天主經或聖母經等經文，並加上喇沙會學生特有嘅一段：\n呢間嘅學生同舊生全部差唔多都啽得出呢兩頌兩答。\n校歌.\n喇沙書院校歌原本係英文版，後來由校友黃霑為中文版譯詞。今日，學生同舊生重係比較常用英文版嘅校歌。\n英文版：\n1.\nBoys of courage, boys of daring,\nFull of manliness and will;\nSpirit nought for danger caring,\nHearts to conquer every ill.\nChorus\nWe are sons of La Salle everyone,\nand no matter where we go,\nHigh aloft her flag we will hold,\nand strive that her fame may grow.\n2.\nThere are famous schools in plenty,\nWith their heroes by the score,\nAnd they flourish high and mighty,\nBut La Salle is something more.\n3.\nFrom her lofty station pointing,\nTo the sky's majestic dome,\nShe would have us ever minding,\nThat above is our true home.\n4.\nCome whatever kind of weather,\nCome the stormy days along;\nWhen the old boys get together,\nThey will always sing this song."}
{"id": "7677", "revid": "45704", "url": "https://zh-yue.wikipedia.org/wiki?curid=7677", "title": "陰莖", "text": ""}
{"id": "7679", "revid": "259", "url": "https://zh-yue.wikipedia.org/wiki?curid=7679", "title": "薑", "text": "薑（；學名：），民間減筆寫羌，簡化字寫姜，又嗌生薑或藥薑，係薑科薑屬嘅一年生草本植物，原產南洋熱帶地區，而家喺中國華中、東南、華南、西南、港澳臺同亞洲、美洲嘅熱帶地區都搵到。\n有啲有個薑字，實情另一啲品種，如黃薑。\n樣.\n根屬鬚根，梗肉質，肥厚兼有些少扁平，有不規則短指狀分歧，灰白到黃，有刺激性香味。地上梗高1m。葉對生，樣似披針到線披針，長15～30cm，闊2～25cm，先端漸尖，基部狹窄，冇毛排成兩列，冇葉柄。花屬穗狀花序，長4～5cm，苞片淡黃，似蛋形，長大概25mm；頂端有尖嘅苞仔，淡綠，邊緣有些少淡黃；花萼管長約1cm；花冠黃綠色，管長2～25cm；裂片披針形，長唔夠2cm；每年夏到秋天開花，但溫帶種啲品種唔開花。蒴果長圓形。\n適應環境.\n佢鍾意喺暗而暖兼濕嘅地方生，但唔抗乾旱同霜凍、強光直射地方。佢亦鍾意喺肥兼疏鬆、土層深而厚啲砂質泥生，但唔啱連續耕作。\n用途.\n薑有好多用途：\n除咗唔同國家有以上呢啲用途之外，亦可以藥用。\n文化.\n喺廣東話入面，「薑」重可以形容個人嘅「勇氣」。"}
{"id": "7682", "revid": "14", "url": "https://zh-yue.wikipedia.org/wiki?curid=7682", "title": "國家元首", "text": ""}
{"id": "7683", "revid": "14", "url": "https://zh-yue.wikipedia.org/wiki?curid=7683", "title": "廁", "text": ""}
{"id": "7684", "revid": "259", "url": "https://zh-yue.wikipedia.org/wiki?curid=7684", "title": "厠", "text": ""}
{"id": "7685", "revid": "42683", "url": "https://zh-yue.wikipedia.org/wiki?curid=7685", "title": "Internet Explorer", "text": "Internet Explorer，簡稱 IE 或 MSIE，係微軟公司推出嘅一款網頁瀏覽器，喺1994年夏天開始開發，1995年8月16號發佈佢嘅第一個版本。\nInternet Explorer 係最廣泛使用嘅網頁瀏覽器，雖然由2004年以來佢冇咗一部分市場佔有率。喺2005年4月，佢嘅市場佔有率大概係 85%。\nInternet Explorer 係微軟嘅新版本Windows作業系統嘅一個組成部分。喺舊版嘅作業系統上，佢係獨立同免費嘅。由Windows 95 OSR2開始，佢被綑綁作為所有新版本嘅Windows作業系統中嘅預設瀏覽器。然而，2004年~2005年嘅一次重大更新只適用於Windows XP SP2 及Windows Server 2003 SP1。最初，微軟計劃同下一個版本嘅Windows作業系統一齊發佈Internet Explorer 7，但後來微軟公司宣佈，Internet Explorer 7 嘅一個測試版本（Beta 1）將會喺2005年夏季提供畀Windows XP SP2用戶。喺2006年下旬發佈嘅Windows Vista 就捆綁正式版本嘅 Internet Explorer 7.0。\n雖然話而家最新嘅Internet Explorer係11版，但係微軟公司喺2015年1月21號宣佈咗要開發Spartan（後正名為Microsoft Edge）嘅關係，從2015年3月18號開始，就話IE唔會係Windows 10事先載入嘅瀏覽器，並且會逐步放棄IE嘅品牌。\n2003年微軟宣佈將唔會繼續開發 Internet Explorer 喺Macintosh電腦嘅版本。而對Macintosh版本Internet Explorer嘅支援喺2005年終止，並喺2006年停止下載。\n批評.\n睇對IE瀏覽器嘅批評"}
{"id": "7690", "revid": "53354", "url": "https://zh-yue.wikipedia.org/wiki?curid=7690", "title": "警訊", "text": "《警訊》（英文：Police Magazine/Police Report）係香港電台電視部同香港警務處警察公共關係科合作製作嘅電視節目，作為警民合作嘅橋樑。\n呢個節目主要係以打擊罪案為主，香港警務處會派代表同埋節目主持人一齊出席電視節目，內容會有案件重演形式嘅短片，向香港市民披露有關罪案嘅資料，等啲目擊罪案嘅市民致電警方去提供相關罪案嘅線索。案件重演形式嘅短片亦都會教導市民一啲犯人／騙徙嘅犯案手法，希望市民能夠提高警惕，減少日常罪案嘅發生。\n節目亦都有介紹香港警務署嘅一啲運作，譬如會介紹吓警員嘅配備同埋裝束，唔同部門嘅運作，支援機構…等等，令到一般市民對香港警隊有更加多嘅了解，從而加深警民關係，達致共同打擊罪案嘅目的。\n歷史.\n「警訊」節目嘅開始要數返去1973年，當時正值係香港肅貪倡廉時代嘅開始（嗰年就係發生咗警務處副處長薜畿揭發總警司葛柏嚴重貪污事件嘅一年）；加上社會經濟嘅起飛，大小罪案相繼增加，當時嘅皇家香港警務處認為有需要加深警民合作同埋教導市民去防止罪案率上升，亦都知道係時候要提升警隊嘅正面形象，攞返市民對警隊嘅信心；眼見電視廣播嘅力量日漸咁影響普羅大眾，於是就搵同一樣係政府機構兼且係官方喉舌嘅香港電台聯合推出撲滅罪行嘅電視節目，就係咁，「警訊」就一直同香港市民共同撲滅罪行，與及見証著香港警隊嘅改進歷程。\n2020年8月12號「警訊」播出最後一集。\n「少年警訊」.\n為咗加深新一代對罪行嘅認識，一齊撲滅罪行，同埋希望教育嗰啲青少年唔好誤入歧途，喺「警訊」節目播出嘅一年之後（即係1974年），警務處就開展咗「少年警訊計劃」，佢嘅四個宗旨係：\n節目主題曲.\n起初嘅警訊節目，主題曲以簡單嘅純音樂作為開場同埋結尾曲，曲風感覺硬崩崩，聽落亦都幾嚴肅冇乜人情味。\n後來因為一齣由成龍主演嘅香港電影【警察故事】，片中嗰首壯志激情嘅主題曲【硬漢子】就取代舊嘅音樂，成為咗警訊節目嘅新主題歌。（哩首歌原唱係成龍）\n再後來，為咗要令警訊節目更有時代感同埋減少嚴肅嘅氣氛，希望廣大觀眾會更加受落，於是乎就搵咗一啲實力派歌手唱出專門為節目而作嘅主題歌；其中就有知名香港歌手張學友為節目唱出剛柔並濟嘅【勇敢的故事】。\n案件重演短劇.\n每集警訊節目入面都會有案件重演嘅短劇，等觀眾了解犯案手法。2015年11月，其中一齣「假金行騙案」短劇喺香港網民間瘋傳，演員馬溱禧、吳良榮等表現被網民讚揚。"}
{"id": "7691", "revid": "259", "url": "https://zh-yue.wikipedia.org/wiki?curid=7691", "title": "Keroro軍曹", "text": "《Keroro軍曹》（），係日本嘅一部喜劇漫畫及動畫作品，原作者係吉崎觀音。\n人物介紹.\nKeroro軍曹（ケロロ）.\nK隆星人，本身係侵略地球嘅先頭兵。雖然提前征服地球嘅任務失敗咗，但係同地球人日向冬樹成為咗朋友，如今正式隸屬於日向家嘅一員。雖然成日俾人鬧，但為咗可以等到地球被佔領嗰一日，似乎打算心甘情願咁過住寄居生活。興趣係整高達嘅塑膠模型以及上網。\n香港配音：方淑儀/周文瑛/陸惠玲\nTamama二等兵（タママ）.\n喺遭受野狗襲擊嘅危難時刻俾西澤桃華救咗出嚟，之後就喺西澤家寄居。初時一睇畀人一種好得意嘅感覺，但佢嘅雙重性格就令人感到恐怖。\n對Keroro充滿愛慕之情，與同樣愛慕Keroro軍曹嘅安哥爾摩亞係情敵。\n香港配音：林元春\nGiroro伍長（ギロロ）.\n係Keroro小隊裏頭唯一有軍人性格嘅兵士，做嘢好衝動。\n對於始終無法向地球發起征服行動嘅Keroro軍曹好厭惡，終於自己開始咗行動，對日向夏美發動咗征伐。亦由於呢次契機，發覺自己鍾意咗日向夏美，但係唔可以喺口頭上有所表示。\n香港配音：呂永林/潘文柏/林子祥\nKururu曹長（クルル）.\n係個發明嘅天才，但係佢嘅性格總係咁憂鬱。雖然係個令人討厭嘅傢伙，但係頭腦卻非常敏銳。喺小隊中係作戰通信參謀。\n香港配音：雷霆/蘇強文\nDororo兵長（ドロロ）.\n係原Keroro小隊嘅暗殺兵。原本稱呼為Zeroro，但係由於同伴同自己嘅星球倒戈，所以佢成為咗一位來自敵方陣隊保護地球嘅高傲戰士。改名或者就係佢表示自己決心嘅最好證明。\n香港配音：梁偉德/楊耀泰"}
{"id": "7693", "revid": "259", "url": "https://zh-yue.wikipedia.org/wiki?curid=7693", "title": "雲尼斯度萊", "text": ""}
{"id": "7694", "revid": "8", "url": "https://zh-yue.wikipedia.org/wiki?curid=7694", "title": "Keroro", "text": ""}
{"id": "7696", "revid": "1581528", "url": "https://zh-yue.wikipedia.org/wiki?curid=7696", "title": "MP3", "text": "MP3（MPEG-1 Audio Layer-3）係一種對聲音嘅壓縮技術。佢可以將檔案大細壓縮成得番原本嘅十二分之一而保持聲音嘅質素。一般嚟講，MP3檔案成日用響網上嘅下載同埋喺電腦上播放。\n另外，MP3係依家最有效嘅音效編碼，並且係由MPEG（Motion Picture Experts Group）支持同埋通過ISO（The International Organization for Standardization）而制定成標準格式。"}
{"id": "7697", "revid": "1565260", "url": "https://zh-yue.wikipedia.org/wiki?curid=7697", "title": "WMA", "text": "WMA嘅全名係Windows Media Audio，係由Microsoft制定，不過佢嘅定位唔再係響電腦入面獨立播放嘅媒體，而係日漸普及嘅網上串流格式。因此攞到Microsoft全面嘅支持，WMA格式喺壓縮比同埋音質方面都超越咗MP3同埋RA格式。即使喺較低嘅取樣頻率之下都可以產生比較好嘅音質，再加上WMA格式有Microsoft嘅Windows Media Player做佢強大嘅後盾，推出市面冇耐就做咗主要媒體格式嘅一分子。"}
{"id": "7698", "revid": "85426", "url": "https://zh-yue.wikipedia.org/wiki?curid=7698", "title": "白堊紀", "text": "白堊紀（；）係6.5千萬至1.35億年前嘅一個地質時代，位於侏羅紀同埋古近紀之間，係恐龍時代中生代嘅最後一個紀。白堊紀呢個名來自喺呢個紀岩石層裏面常見嘅白堊。雖然呢段時間嘅岩石標誌非常明顯同清晰，但佢嘅準確開始時間就如同其他古遠嘅地質時代無法被非常精確咁確定。佢嘅誤差喺幾百萬年之間。\n佢結束嘅時間定得比較準，係喺6,600萬年前左右，嗰時全地球嘅岩石層都含大量嘅銥。一般認為，嗰時有一粒巨大嘅隕石撞擊地球，喺而家墨西哥灣同尤卡坦半島有一個大坑。呢個隕石造成大量生物滅絕，稱為白堊紀-古近紀滅絕事件。但呢個理論而家重有爭議。"}
{"id": "7711", "revid": "53354", "url": "https://zh-yue.wikipedia.org/wiki?curid=7711", "title": "菠蘿油", "text": "菠蘿油係由菠蘿包發展出來嘅嘢食，係將菠蘿包橫向切開夾住一塊厚切嘅牛油（或奶油）所組成。菠蘿油最好嘅食法係將新鮮出爐嘅菠蘿包夾住冰凍嘅牛油，咁樣牛油就會俾菠蘿包嘅熱力影響而溶喺包身中間嘅位置，包身會俾溶化嘅牛油變成金黃色，而食嗰時菠蘿油同菠蘿包唔同嘅地方係能夠食出濃厚嘅牛油香味。但由於加咗牛油，所以菠蘿油比菠蘿包嘅脂肪同膽固醇含量更會高一啲。\n香港好多茶餐廳都會供應呢種嘢食配奶茶，做下午茶餐或早餐。一啲茶餐廳更會將牛油連冰粒一齊送上枱，等啲客人將牛油夾到菠蘿包嗰時仍保持喺最冰凍嘅狀態，以加強凍熱口感嘅對比。"}
{"id": "7712", "revid": "1133", "url": "https://zh-yue.wikipedia.org/wiki?curid=7712", "title": "鴛鴦 (嘢飲)", "text": "鴛鴦係創製自香港大牌檔西茶檔攤嘅特色嘢飲。其實即係咖啡、紅茶同埋淡奶嘅混合飲品。依家只要是旦走入一間港式茶餐廳都可以嘆到美味又有特色嘅鴛鴦。\n佢嘅最正宗份量，其實係有口訣，就係：「七茶三啡適量奶」，即係有七份係西式紅茶，三份係咖啡（至於紅茶同埋咖啡各自嘅沖調份量就要因應唔同師傅嘅方法而論），再加入適量嘅淡奶；如果係冷飲就會加白糖漿，哩樣嘢水吧方面會代勞，但係熱飲就要隨自己喜好而加入砂糖，糖尿病嘅人，可以加入代糖。記住一點，如果冷飲又唔可以飲太甜嘅話，一定要喺落單時講明要「少甜」。\n近年仲發展出一種叫做「鴦走」嘅沖調方法，即係當熱飲嗰陣時，將淡奶轉為煉奶；因為煉奶本身已經有甜味，所以熱鴛鴦嚟到檯時係唔需要加糖，只要用支茶匙搞一搞混和一吓就可以飲。\n細路飲.\n有款畀細路飲嘅「鴛鴦」就係用阿華田溝好立克整成，因為阿華田同好立克都冇咖啡因，所以啱細路。"}
{"id": "7714", "revid": "240617", "url": "https://zh-yue.wikipedia.org/wiki?curid=7714", "title": "6月4號", "text": ""}
{"id": "7718", "revid": "259", "url": "https://zh-yue.wikipedia.org/wiki?curid=7718", "title": "馬英九", "text": "馬英九（）係中華民國政客。2008至2016年，佢做中華民國總統。\n佢喺香港廣華醫院出世，1998年至2006年做過台北市長。2005年8月19號做中國國民黨主席，係繼蔣經國、李登輝、連戰之後嘅第四位，亦係第一位由黨員直選產生嘅，2009年10月再當選國民黨主席。\n佢老婆係周美青，有兩個女。2008年馬英九代表國民黨參加中華民國總統選舉‎，最後以過半數票當選成為第十二任中華民國總統，2012年再以過半數票成功連任總統。2015年11月7號以台灣領導人名義同中國共產黨總書記習近平喺新加坡舉行「習馬會」\n家世.\n馬英九祖籍係湖南省衡山縣。\n馬英九祖宗係衡山縣（今日衡東縣）德圳鄉人，後來搬去茶恩寺鎮寺門前村（家下譚家村），貼近湘江西岸。\n姓名.\n馬英九未出世之時，民國十七年起嘅，已經有佢個名。而英九個名，係族譜來嘅，馬家族譜排字，【世士尚志，學遵大人，英才繼起，克佐天廷】。「英」為「上尊大人，英才繼起」，「九」就希望可以「九思立身」。而馬英九係英字輩，咁巧馬英九呢個名，係佢嘅出生地，即係「英國殖民地」同「九龍」嘅合稱。\n另外，「九」字響台灣話有文讀「kiú」、白話「káu」兩種讀音，姓名一般情況都用文讀。但反對者有時會特登將馬英九之個「九」字用白話音「káu」發，同「狗」同音，有貶意。\n生平.\n馬鶴凌係國民黨軍人，1949年國民政府遷台後，同老婆秦厚修一齊去臺灣，無耐秦厚修有咗身己；1950年初，馬鶴凌帶埋大住肚嘅老婆去香港，同阿媽團聚。1950年7月13號，馬英九就響香港九龍廣華醫院出世，之後閤家住響青山道120號，重開咗間洗衫舖。1951年，即馬英九一歲時，成家就移返去臺灣。馬鶴凌總共有5個仔女，馬英九係獨仔。\n馬英九喺香港出世，長期俾台灣政壇炒作，反對馬英九嘅人，都質疑佢係外省人、香港人，懷疑佢對台灣嘅忠誠度。而佢當選總統前後，在野黨亦發動宣傳，話馬英九有香港身分證。以香港嘅法例，喺香港出世，重要係中國人，自然有身分證，但馬英九無去拎過。\n馬英九高中讀建國中學。響國立台灣大學法律系畢業後，由於參加「保衛釣魚島」而得到中山獎學金赴美國攻讀法律，獲得紐約大學法學碩士、哈佛大學法學博士學位。留美時期喺僑界幾活躍，係當時有名嘅愛國學生，但留學生群有傳聞話佢為國民黨嘅特務，專向國民黨檢舉海外嘅反動分子，並有人攞出馬英九揸住相機嘅相做證，到2018年黨產會調查國民黨黨史嗰陣發現，馬英九的確喺美國從事監視海外黨外人士嘅活動，更因而攞到獎金。另外馬英九亦都做過學生刊物《波士頓通訊》嘅主編。\n畢業後，馬氏成為馬里蘭大學法學院研究顧問、波士頓第一銀行法律顧問，重喺紐約一間律師事務所做嘢。\n進入政壇.\n1978年一月份波士頓留學生舉辦一場抗議中壢事件嘅集會活動《全美抗議選舉不公、反對政治迫害示威遊行紀錄》，馬英九當時任波士頓通訊嘅主編，根據當時在場留學生李敦厚、陳重信指出馬英九攜帶相機搜證留學生動態隨時向台北報告使得日後部份留學生如呂秀蓮、陳重信、李敦厚、李應元等人皆列入黑名單而歸鄉無望。哈佛教授孔榮傑曾親口證實馬英九為國民黨職業學生，在一場哈佛大學校友會中，孔榮傑向陳重信說「Winston, there is another KMT spy coming」。\n1981年馬英九回到台灣，步入政界發展，任總統府第一局副局長，係蔣經國嘅英文翻譯。1984年馬英九出任國民黨中央委員會副秘書長，1988年任行政院研考會主委兼大陸委員會（陸委會）工作匯報執行秘書，1990年任國家統一委員會研究員。1991年馬英九唔單只升任陸委會副主委兼發言人，還成為國民黨唔分區國大代表。\n1993年連戰出任行政院長，馬英九被邀出任法務部長，但由於對地方上嘅黑金勢力打擊過力，撼動國民黨長年來經營嘅人脈基礎，被人指責「你呢樣做係殺雞儆猴，但唔必連猴子都殺掉吧。」連戰受到嘅壓力一天比一天大，直至李登輝當選民選總統後，由於新黨及民進黨開始合流，故決定暫時以連戰續任行政院長。有一次同民代座談，佢地說支持連續任嘅嘅條件，其中一個就係要馬英九下台。結果連戰受唔住來自總統府嘅強大壓力，在1996年把馬英九轉任為行政院政務委員。\n翌年，連內閣飽受白案等政治風雨，馬英九提出「辭官退選」聲明，唔參選1998年嘅台北市長選舉，在程序有爭議之下，取得政治大學法律系嘅專任教職，並承諾以後專心教育，唔涉足政事，但係無有過多久，1998年，在經多人勸進同其父馬鶴凌道德勸說下，馬英九終於打破沉默，出選國民黨台北市長初選，佢在當時被黨內認為係唯一有希望擊敗陳水扁嘅強棒。結果通過初選，成為台北市長候選人。\n1998年嘅台北市長選戰，主要候選人為民進黨籍、尋求連任市長嘅陳水扁，國民黨籍、時為卸任政務官嘅馬英九，以及新黨籍嘅前立法委員王建煊。最後，馬英九擊敗陳水扁、王建煊等對手，獲得勝選。競選過程中，部分人士認為時任國民黨黨主席嘅李登輝對該黨候選人馬英九支持嘅態度並唔明確，甚至認為李登輝暗助陳水扁，而其癥結在於馬英九「外省人」嘅出身。在選前最後數天，李登輝在造勢大會上高舉馬英九手臂，稱馬英九為「新台灣人」，呢舉被認為對馬嘅選情有所助益。然亦有傳言雲，選前一周馬英九所舉辦嘅遊行反應熱烈，李登輝由內部民調判斷馬英九即將勝選，乃公開強調支持馬英九，接收勝利光環。\n市政.\n2003年SARS流行期間，由於衛生署堅持三零（零死亡、零輸出、零社區感染），使得台北市和平醫院延誤SARS患者之診斷，導致和平醫院群聚感染，間接造成全台灣80多名醫護同群眾死亡，最後追究責任，馬英九全身而退，當時造成和平封院嘅台北市衛生局長邱淑媞唔單止無受懲處，馬英九市長都無有負起相關嘅政治責任。\n馬英九任內推動嘅主要市政項目包括發展台北市嘅文化建設，主要持續陳水扁任內即大力關注嘅台北市交通，並進一步完善台北捷運網路等，以及較著名嘅政策如垃圾費隨袋徵收、更新西門町徒步區、強化機車停車管理等；但在面對納莉颱風時，大水湧入捷運隧道，並讓台北捷運藍線停駛長達數個月、台北交通大亂，亦曾讓反對者評擊「毫無政績可言」。\n雖然馬英九在當選市長之後唔久，即宣佈將爭取連任，但在2002年台北市長選舉前，仍然有傳言認為馬英九將唔參選以備角逐2004年嘅總統選舉。然而馬英九仍然參選台北市長，並宣佈要以「唔一樣嘅方式」來打呢場選戰，因呢選舉方式著重於發表政見，舉行各種同市民嘅討論會等，其競選對手民主進步黨所推派嘅候選人李應元都著重於政見發表，從一方面看可以說係台灣近年來選舉時少見純粹用政見來爭取選民認同嘅高格調選舉，從另一個角度看則係馬英九利用其現任優勢，而故意冷處理選舉。馬英九最後以壓倒性優勢連任成功。\n馬英九第二個市長任期，反對者仍列舉許多其失敗嘅政績。其中，對於傳統市場、商場、攤商嘅重建安置上，均唔如預期。失敗嘅例子有龍山商場、龍山寺地下街等，其中最失敗嘅建成圓環，係在馬英九八年任期內從改建、無落，到歇業，因施政規劃及設計不良，耗費金額達兩億以上，係最具代表性嘅例子。另外，北投空中纜車案亦係一具有爭議嘅政績。\n2005年一月10日台北市發生邱小妹人球事件，需要緊急醫治之邱小妹被由醫療資源最豐沛之台北市遠送到一百多公里外之台中縣進行急救，呢事件造成國內社會相當大之震撼，而台北市醫療資源為全台首屈一指，卻將一名受父親虐待嘅邱小妹以無有病床理由互踢皮球，唔但具有EOC嘅台北市無有發揮功能，竟然將垂死嘅邱小妹遠送台中，曝露出馬市長主政下嘅台北市醫療衛生草菅人命嘅環。\n2006年1月，因陳水扁於市長任內以違約的方式結束與法商馬特拉公司的合約，引起台北市捷運局同法商馬特拉公司工程延誤款訴訟案，最高法院判台北捷運局敗訴，必須賠償馬特拉公司新台幣15億台幣（US$4,700萬）。\n2006年馬市長最後任期爆發佢使用特別費支應特支費，特別費為一首長特別費用，每月有三十四萬嘅額度，一半需要發票核銷，另一半則直接進入馬市長私人帳戶，核銷率達100%。需要發票嘅一半，則發生承辦人以大額且非公務支出的發票替代原有的小額發票核銷，雖然原有發票皆有存留，但仍涉嫌偽造文書。同國務機要費比較，特別費唔具機密性質，但仍需要核銷。特別費經司法三審無罪定讞，但以私人發票取代公務支出發票的承辦人余文，依貪污及偽造文書罪起訴，被判刑偽造文書罪成立。司法界評論不一，一者認為余文只是行政怠忽與失職，不至於涉及偽造文書罪；另有人認為余文是為馬英九受過，雖然私人發票與公務支出的發票金額相符，且原有公務支出的發票皆有留存，但仍屬未合法報銷，所得款項仍應視為犯罪所得。\n民進黨市議員見余文使用之私人發票中有一筆小女孩的泳裝支出，故意說成馬英九購買女性內衣，後經馬英九公開宣告，凡有再提此事者，皆要以訴訟理之，該名女性議員才未再公開宣揚此事。\n個人.\n個性.\n馬英九嘅政敵，甚至同黨同志常調侃馬英九係「軟腳蝦」、「乖乖牌」，而媒體都常以「不沾鍋」、有「政治潔癖」形容佢，呢啲觀點或多或少反映出馬英九喺政壇嘅發展。\n馬英九無論遇到市政上批評同攻擊，都以禮貌一句「謝謝指教」希望終止口水戰。但由於用得太多，俾對手批評過於搪塞，甚至成為熱門網上用語之一。但由於馬英九始終營造清新健康嘅形象、而普遍認為較受中間選民嘅期待同支持。\n然而，馬英九喺接任黨主席後面對陳水扁總統罷免案，2006年6月7日發言「扁不辭職會死得很難看」、「子彈已經上膛，只等扣下板機」、「你的日子不多囉」等一改早期風格嘅言論引來軒然大波，馬英九喺6月14號出面道歉，話願意「聞過則改」。\n生活.\n馬英九喺美國留學期間同周美青結婚，有兩個女，馬唯中（曾經就讀哈佛大學，而家喺美國工作）同埋馬元中（而家喺美國布朗大學讀書）。馬英九鍾意緩步跑同游水。佢擅於同青年人打交道，所以形象年輕，並積極籌辦同參加體育運動、藝術活動，以及公益活動，例如2004年-2005年跨年晚會時，喺新年倒數時刻為2004年印度洋大地震受難者祈福。\n黨主席選舉.\n在2004年中華民國總統大選結束後，就出現一些新聞報導馬英九同國民黨中央出現矛盾。馬英九做為台北市長，唔贊成採取體制之外嘅諸如發動群眾集會遊行之類嘅活動來抗議選舉結果，而當時嘅中國國民黨黨主席連戰則實際參同抗爭，兩人於呢事之看法，顯有唔同。馬市長鑒於選後延續數日嘅大規模示威，以及滋生嘅衝突事件有礙社會秩序，在對抗議群眾嘅訴求表達同情之餘，仍決定派警察驅散。\n同年6月，則出現咗所謂「馬家軍」嘅傳聞，馬英九市府團隊內多人公開宣佈將參選年底嘅立法委員選舉，呢被認為係為馬英九2008年總統大選鋪路。對呢馬英九本人雖然否認，大多數人卻還係認為馬英九有意參選總統，而呢在親民黨同國民黨內部都出現咗唔同嘅看法。許多泛藍嘅地方首長同立法委員都公開支持馬英九，但係親民黨內都有宋楚瑜將被取代嘅憂慮。而國民黨嘅本土派成員則更希望看到未來馬英九同王金平共治，而非馬英九獨攬大權。\n2005年，馬英九同王金平相繼宣佈競選2005年中國國民黨主席選舉。2005年4月4日，在中視陳文茜主持嘅「文茜小妹大」節目中嘅訪談表示，如果佢在黨主席選舉中勝利，佢希望同王金平共治國民黨。2005年7月16日，在國民黨首次黨員直接投票嘅黨主席選舉中，馬英九以72|對王金平28|嘅票數，投票率達50.17|。順利當選國民黨第六任黨主席。唔過因為黨主席選舉過程中，兩方陣營互控賄選，真相唔明。馬競選團隊更暗批王金平係黑金，王金平除要求馬英九對呢事道歉外，都遲遲唔願接受副主席等職位。論者認為國民黨將因呢在選後陷入長期嘅隱性分裂，「王（連）、馬分治」而非共治。8月19日，在中國國民黨黨主席嘅交接儀式大會上，馬英九同連戰做咗正式嘅黨主席交接，從呢正式履行黨主席嘅職責。2006年3月19日至3月29日，以國民黨主席身份第一次訪問美國。在訪美期間受到美國官方高規格嘅招待，並以英文在美國政府許多重要機構演說，演說其間同謝長廷良性嘅互動，深受台灣大多數人民嘅贊賞，最特別嘅係馬英九訪美期間，美國許多政要主動同馬英九會面，呢同陳水扁訪美時積極要求見美國政要而未果，有著極大嘅唔同，馬英九呢次訪美期間其表現受國際媒體肯定，都通過咗美國政府嘅考驗，研究中美關係嘅學者相信，呢行讓馬英九入主2008中華民國總統嘅勝算大幅增加。\n許多人認為馬英九係國民黨嘅希望，甚至猜測倘由馬英九而非連戰、宋楚瑜參同2004年總統選舉，國民黨可能取回執政權。但係都有一些看法認為省籍情結係馬英九參選總統嘅罩門，例如陳水扁即曾揶揄馬英九係「香港腳，走香港路」，馬英九對呢加以反駁，指出自己係「台灣製造﹑香港交貨」，並多次強調省籍情結對佢個人非常唔公平。在2005年國民黨主席選舉前，佢被認為僅在台灣北部具有影響力，且到南部就相當艱困，但在黨主席選舉中佢卻在全國得票均贏過對手，已進一步打破傳言。但黨主席選舉畢竟為國民黨之家務事，其對於全國、各政黨傾向嘅民眾之影響力仍有待觀察及考驗。\n2005年三合一選舉選前，馬英九表示國民黨倘若唔能在台灣本島奪得過半縣市，佢將辭去黨主席嘅職位，而促使泛藍團結在選舉中獲得勝利，取得總數23席中嘅14席。部分評論家表示：呢係馬彰顯個人魅力之決定戰役，都奠定其在藍營內無法撼動嘅共主地位，而同時亦宣告宋楚瑜及連戰時代已然謝幕。呢次選舉過後，外界一般認為馬英九成為泛藍陣營嘅2008年中華民國總統大選嘅總統候選人嘅機會已相當大且成熟。\n政商關係.\n台灣政制原則上採用競選制，無論係宣傳、動員、合法同非法嘅競選方式再再均需要金錢來推磨，又，自1990年以後，島內貧富差距惡化，且台灣警察同司法官員顢頇茍且心態放任黑道橫行，係故治安敗壞已為陳疾。所以財團豪族無唔競相栽養政客，除保障自己同家人嘅人身安全外，都保障自己口袋嘅未來。都因呢，政客同財團豪族間魚水之歡雖低調到唔行但都高潮迭起。\n觀察台灣政商關係其中之一嘅方式就係觀察政客所設立嘅「基金會」嘅董監事以及幹事或者執行長嘅名單，在該清單上可以觀察到政客嘅帳房以及經援該政客嘅豪族財團。有些政客的「基金會」則是依靠財團捐助。陳水扁任台北市長期間，即多次獲得財團捐助其「福爾摩沙基金會」，其中最為人姤病是廢公娼後，獲得房地產開發公司的捐助款一事。依照《財訊雜誌》287期（2006年二月）黃琴雅嘅報導，馬英九市長所成立嘅兩大基金會&lt;新台灣人文教基金會&gt;及 &lt;敦安社會福利基金會&gt;有前後任董事，包括太電孫道存、華新焦佑鈞、鴻海郭台銘、前中華開發工銀董事長胡定吾，及裕隆集團副董事長嚴凱泰嘅太太陳莉蓮等人。但因黃之政治立場，在報導中故意不提馬英九的兩大基金會是使用其選舉補助金所成立的。\n台灣政府設有選舉補助金制度，凡候選人於選舉中每得一票，即補助三十元新台幣，大型選舉中，候選人在一次競選過後，領取金額皆在上億元之譜。以2008年馬英九與謝長廷的選舉來說，馬英九獲得七百多萬票，選舉補助金至少二億多元。"}
{"id": "7728", "revid": "222970", "url": "https://zh-yue.wikipedia.org/wiki?curid=7728", "title": "9月16號", "text": ""}
{"id": "7730", "revid": "1430977", "url": "https://zh-yue.wikipedia.org/wiki?curid=7730", "title": "鐵路", "text": "鐵路（Railway）係響路軌上面行車嘅運輸方法，因為上面行車嘅叫火車，所以鐵路運輸又叫火車。鐵路係設計畀運好多貨好多人用。鐵路個名來自佢用兩條平行嘅鐵軌做成畀火車行嘅路，不過家下多數改咗用鋼。軌下面通常有枕木同道渣。以前枕木淨係用木，家下多數用石屎。火車通常設計畀鐵路行嘅車，車下面嘅轆係鐵做，等佢同地無咁大摩擦，同埋載好重都得。所以，火車係比其他車慳好多能源。火車係由好多火車卡組成，每卡有鈎連住。最前嗰卡叫火車頭，負責拉郁成架火車。\n火車最初係用蒸氣推郁，而家已經發展到用電力同埋磁浮之類嘅新方式去推郁，速度大大咁提升。"}
{"id": "7732", "revid": "83755", "url": "https://zh-yue.wikipedia.org/wiki?curid=7732", "title": "薑汁撞奶", "text": "，亦叫薑撞奶，係一種源自廣東番禺沙灣嘅甜品，係由凝固咗嘅牛奶製成。喺沙灣叫做薑埋奶（）。喺附近嘅廣州、順德、香港等地亦有好多間餐廳供應。做薑汁撞奶用嘅牛奶，以水牛奶為佳，因為水牛奶油脂多，亦都濃啲，一來容易凝結，二來口感都香醇啲。\n原理.\n薑含有蛋白酶，可以同牛奶裏邊嘅蛋白質發生化學反應。牛奶裏邊嘅一種蛋白質由可溶嘅狀態轉成不可溶嘅狀態，令牛奶凝固。老薑嘅蛋白酶含量多啲，容易凝固啲。\n點整.\n將牛奶加熱到約莫攝氏70到80度度，加入適量嘅糖，等溫度降到70度以下之後，倒到裝有一湯匙度薑汁嘅碗仔入面，大約一分鐘就搞掂嘞。放耐咗嘅薑汁，底部會有一啲沉澱物，呢啲就係令到鮮奶凝固嘅嘢。撞之前一定要攪勻先可以倒啲奶入去。"}
{"id": "7734", "revid": "120591", "url": "https://zh-yue.wikipedia.org/wiki?curid=7734", "title": "數學基礎課題一覽", "text": "數學係一種對於花樣、數量同埋變化嘅基礎解題。數學唔係一項純正或物理科學，係學一啲純正領域嘅地方。要睇下有關數學同科學之間嘅關係，請睇下響科學嘅文章。基礎嘅數學課題包括咗："}
{"id": "7736", "revid": "1859369", "url": "https://zh-yue.wikipedia.org/wiki?curid=7736", "title": "多啦A夢", "text": "《多啦A夢》（，日文：，舊名：叮噹）係漫畫家藤子‧F‧不二雄嘅作品。故事係講述一隻嚟自22世紀嘅貓型機械人多啦A夢，受主人小雄之命坐時光機返到20世紀，幫助小雄嗰位非常「黑仔」嘅祖先——野比大雄，但係大雄就經常利用多啦A夢嘅法寶搞惡作劇，導致笑料百出。\n電影介紹.\n普通電影.\n大雄的秘密道具博物館.\n2013年3月9日公開\n新・大雄的大魔境.\n2014年3月8日公開\n大雄的宇宙英雄記.\n2015年3月7日公開\n新・大雄的日本誕生.\n2016年3月公開\n附篇電影.\n《STAND BY ME 多啦A夢3D》：2014年8月8號公開。\n《STAND BY ME：多啦A夢 2 3D》：原定喺2020年8月上映，押後到2021年4月上映。"}
{"id": "7739", "revid": "892517", "url": "https://zh-yue.wikipedia.org/wiki?curid=7739", "title": "戈騰狄", "text": "亞歷山大·戈騰狄（Alexander Grothendieck，）曾經係個代數幾何工作者，傳說而家喺法國南部隱居。現代嘅代數幾何學基本上由戈騰狄喺40歲前一手創立。"}
{"id": "7740", "revid": "1814598", "url": "https://zh-yue.wikipedia.org/wiki?curid=7740", "title": "國際象棋世界冠軍", "text": "__notoc__\n世界冠軍統一賽.\n日程表()\n開幕式- 2006 年9月21 日, 7.00 p.m 。\n第2 日- 22 日9月2006 年- 休息日\n第3 日- 23 日9月2006 年, 3.00 p.m - 第1場 卡姆力克 1:0 托帕洛夫\n第4 日- 24 日9月2006 年, 3.00 p.m - 第2場 托帕洛夫 0:1 卡姆力克\n第5 日- 25 日9月2006 年- 休息日\n第6日 2006 年9月6 日- 26 日, 3.00 p.m 。- 第3場 1/2 - 1/2\n第7日2006 年9月7 日- 27 日, 3.00 p.m 。- 第4場 1/2-1/2\n第8 日- 28 日9月2006 年- 休息日\n第9日 2006 年9月9 日- 29 日, 3.00 p.m 。- 第5場\n第 10 日 2006 年9月10 日- 30 日, 3.00 p.m 。- 第6場\n第11 日- 1 日10月2006 年，顏色逆轉- 休息日\n第 12 日2006 年10月12 日- 2 日, 3.00 p.m 。- 第7場\n第13 日 2006 年10月13 日- 3 日, 3.00 p.m 。- 第8場\n第14 日- 4 日10月2006 年- 休息日\n第15 日2006 年10月15 日- 5 日, 3.00 p.m 。- 第9場\n第16 日2006 年10月16 日- 6 日, 3.00 p.m 。- 第10場\n第17 日- 7 日10月2006 年- 休息日\n第18 日2006 年10月18 日- 8 日, 3.00 p.m 。-第 11場\n第19 日- 9 日10月2006 年- 休息日\n第20日2006 年10月20 日- 10 日, 3.00 p.m 。- 第12第\n第21 日- 11 日10月2006 年- 休息日\n第22日 2006 年10月22 日- 12 日, 3.00 p.m 。- 決勝負\n閉幕式- 2006 年10月13 日, 7.00 p.m 。"}
{"id": "7742", "revid": "42683", "url": "https://zh-yue.wikipedia.org/wiki?curid=7742", "title": "9月18號", "text": ""}
{"id": "7744", "revid": "1386440", "url": "https://zh-yue.wikipedia.org/wiki?curid=7744", "title": "塞浦路斯", "text": "塞浦路斯（希臘話：Κύπρος，土耳其話：Kıbrıs）係歐洲島嶼，位於地中海東部，面積9251平方公里。1959年2月19號英國、希臘同埋土耳其簽《蘇黎世－倫敦協定》後，1960年8月16號塞浦路斯宣佈自英國獨立。\n喺島上住嘅希臘人同埋土耳其人喺塞浦路斯獨立之後衝突加劇，1974年土耳其入侵塞浦路斯北部之後，1983年土耳其人控制嘅北塞浦路斯宣佈獨立，自此塞浦路斯正式一分為二。南部嘅塞浦路斯共和國（希臘區）喺2004年5月1號正式成為歐洲聯盟成員。\n行政區.\n而家塞浦路斯全島分畀四個主權單位治理，包括："}
{"id": "7746", "revid": "70546", "url": "https://zh-yue.wikipedia.org/wiki?curid=7746", "title": "松川尚瑠輝", "text": "松川 尚瑠輝（、Matsukawa Naruki； ），日本男演員。中央兒童劇團 - 兒童天分所屬。佢響日本東京都出世。血型係AB型。佢中意足球。\n演出經歷.\n電視劇.\n下面係佢主要演出："}
{"id": "7747", "revid": "1243903", "url": "https://zh-yue.wikipedia.org/wiki?curid=7747", "title": "2006年8月", "text": ""}
{"id": "7748", "revid": "845556", "url": "https://zh-yue.wikipedia.org/wiki?curid=7748", "title": "2006年7月", "text": ""}
{"id": "7749", "revid": "845558", "url": "https://zh-yue.wikipedia.org/wiki?curid=7749", "title": "2006年6月", "text": ""}
{"id": "7750", "revid": "42683", "url": "https://zh-yue.wikipedia.org/wiki?curid=7750", "title": "香港中文大學", "text": "（；簡稱中文大學、中大、CU或者CUHK）係香港嘅一間大學，校園喺新界沙田馬料水，港鐵大學站側。1963年創校，由三間書院夾埋組成——崇基學院（1951年創立）、新亞書院（1949年創立）、聯合書院（1956年創立），之後又加入逸夫書院（1986年創立），其後重加入晨興書院、善衡書院、伍宜孫書院、敬文書院、和聲書院五間書院。\n雖然當初大學條例將中文列做指定教學語言，但校方而家提供嘅大多數科目都只係用英文教授，只係有個別科目（例如中文系嘅課程，或者部分通識課程）會用到中文。喺中大，老師可以自由選擇用英文或者中文教學，喺香港嚟講算係少數。\n現任校長段崇智，副校長楊綱凱、廖柏偉、鄭振耀、程伯中。\n學生總人數（以2006年3月31號計）18,642人，圖書館藏（截至2005年12月31號）1,916,426 冊。2007年1月1號開始，一星期返五日學。\n香港中文大學一共有8個學院，分別係文學院、商學院、工程學院、社會科學院、理學院、醫學院、法律學院同埋教育學院。\n校內設施.\n香港中文大學係香港佔地最大嘅大學，校園面積137.3公頃，同時亦都係香港面積第三大嘅單一地段，僅次於愉景灣嘅649公頃同香港國際機場嘅1,255公頃，範圍橫跨沙田區同大埔區（39區部分屬於大埔區），而且到依家都仲係唯一一間有專屬港鐵站直達嘅大學（香港大學站唔算係「專屬」地鐵站，佢為附近石塘咀地區提供交通網絡）。\n圖書館.\n大學圖書館系統喺1963年創校嗰陣成立，截至2020年中大實體藏書量達到2,775,271冊、電子書4,863,710冊，加埋大約664萬冊；期刊3,242種、電子期刊183,027種。中大圖書館係香港各大學中其中一個最大嘅圖書館系統。\n大學圖書館目前有七個成員。除大學總館之外，有三間係學科圖書館：醫學、法律同埋建築學特別圖書館。而新亞、聯合同崇基亦各有一間內藏跨學科讀物嘅分館。\n此外，原屬美國領事館新聞處轄下嘅美國研究圖書館（American Studies Library）亦都歸於香港中文大學圖書館，嗰間館喺1993年將大部份藏書遷移到香港中文大學港美中心，後嚟交咗畀大學圖書館系統管理，佢依家喺聯合書院胡忠圖書館二樓。館藏包括Professor James Meriwether送嘅威廉福納特藏同美國研究特藏，係亞洲最完備嘅美國研究特藏。\n香港中文大學圖書館分館分別係：\n校園生活.\n交通.\n雖然中大嘅位置並唔接近中心商業區同市鎮，但係對外交通其實都好方便。地鐵嚟講有大學站，專門為中大服務；巴士站有三個，一個喺地鐵站隔籬，另外兩個喺大埔公路上面，一個近崇基學院，另一個近俗稱「四條柱」嘅大學正門。喺2012年9月，大學站新開咗個D出口，喺康本國際學術園（YIA）附近，更加方便師生進出校園。\n校內交通方面，大學嘅交通處負責營運穿梭校巴系統，連接地鐵站同校園內嘅教學樓同宿舍，學生同員工可以免費搭穿梭校巴。另外設有一條收費嘅路線，學生叫佢做「富貴巴」。由於校園面積大、依山而建、多小路，對新生同校外人嚟講好難以步行嘅方式穿梭校園，不過其實好多建築物入邊嘅𨋢或者建築物之間嘅橋係可以作為上山落山嘅捷徑。最新嘅校園規劃認為呢個計劃係可取，會進一步改善各種步行路線，減低對穿梭校巴系統嘅依賴。\n校社會事件.\n學生會候任內閣「朔夜」被校方封殺.\n2021年2月24號，新一屆中大學生會「朔夜」正式成立。不過交接儀式未做之前，中大校方喺2月25號晚出「嚴正聲明」，話新一屆學生會內閣政綱內容失實同涉嫌違反《港區國安法》，將危害國家安全，所以實行幾項措施變相廢除學生會。包括暫停為學生會代收學生會會費，要求學生會註冊做獨立社團或公司，自行承擔法律責任等。校方同時暫停為學生會幹事會提供行政同大學場地支援。學生會凌晨12點緊急召開記者會交代詳情，對事件表示極度遺憾同委屈，係創會超過50年以嚟冇發生過，批評校方打壓學生嘅聲音同漠視同學授權。其中副會長何思珩發言嗰陣一度哽咽，表示喺冇錢下都會為同學服務。全體成員兩次向公眾90度鞠躬致歉。\n到2月27號凌晨，內閣喺Facebook專頁宣布正式撤回參選宣言同政綱等有關文件，並將早前嘅帖文同圖片全部刪除，車頭相變做黑色，但冇交代原因。"}
{"id": "7751", "revid": "189290", "url": "https://zh-yue.wikipedia.org/wiki?curid=7751", "title": "中大", "text": "中大可以係："}
{"id": "7752", "revid": "22414", "url": "https://zh-yue.wikipedia.org/wiki?curid=7752", "title": "港大", "text": ""}
{"id": "7753", "revid": "22415", "url": "https://zh-yue.wikipedia.org/wiki?curid=7753", "title": "科大", "text": ""}
{"id": "7754", "revid": "158703", "url": "https://zh-yue.wikipedia.org/wiki?curid=7754", "title": "香港有線電視", "text": "（Hong Kong Cable Television, CATV），由有線寬頻通訊有限公司經營，香港有線電視有限公司（前稱九倉有線電視有限公司，Wharf Cable Television Ltd，1998年10月31號有線慶祝成立5週年時改用現稱）管理；係1993年10月31號啟播，曾獲得香港政府批准約達10年嘅專營權。香港有線電視有限公司嘅主要股東為香港地產企業九龍倉集團，係香港第一間多頻道嘅收費電視公司，亦係現時香港第一大自製頻道、擁有第二大頻道數目及第二多用戶（達78.6萬名 - 至 2006 年底）嘅收費電視台。\n現在有線電視擁有24小時播放嘅新聞台、娛樂新聞台、多條電影及足球、國際新聞頻道等等。有線電視播放嘅電視頻道有101條，而聲音廣播頻道則有4條，曾為全港電視台之冠，然而呢個紀錄喺2006年5月10號由now寬頻電視同無綫收費電視合作打破。\n歷史及發展.\n概況.\n最初成立嗰陣，個台有8個節目頻道，除咗全球第一條24小時播放粵語新聞同體育頻道，重有電影台、兒童台、YMC、CNN等頻道，當中以新聞、體育同電影做主打，再用同娛樂節目輔助。\n2001年8月起，由於要防止有人用非法解碼器偷睇有線電視，就開始將電視訊號逐步數碼化，工程喺2005年初完成，成為香港第一家利用數碼廣播嘅電視台。同年，有線電視成立覆蓋整個亞洲同北美洲嘅華語衛星頻道「新知台」。喺2004年9月14號，有線電視獲行政會議批准，推出人造衛星傳送電視頻道服務，提高覆蓋範圍。\n架構重組.\n有線電視在2006年1月3號進行架構重組，成立三個新公司，分別為 「香港有線新聞有限公司」（i-CABLE News Limited）、「香港有線體育有限公司」（i-CABLE Sports Limited）以及「香港有線娛樂有限公司」（i-CABLE Entertainment Limited），為有線寬頻有限公司嘅全資附屬公司，呢三間公司成為有線新聞資訊、有線體育同有線娛樂頻道嘅主要頻道內容供應商，有線電視為呢三間公司提供播放平台。\n新聞平台嘅發展.\n有線電視在1993年啟播時已經開始播放CNN國際新聞網絡及擁有自己嘅新聞台。於1995年，有線電視將原有嘅新聞台一分為二，當時嘅新聞一台主要播放新聞報導、時事分析及財經地產動向節目，而當時嘅新聞二台則變成香港首個24小時唔停播放即時新聞嘅頻道，於2005年4月更創下首個粵語新聞台連續10萬小時播放嘅世界紀錄。\n自呢之後亦唔斷加入如英國廣播公司世界頻道（BBC World）、中國中央電視台新聞頻道、中文國際頻道、鳳凰衛視資訊台及英語國際頻道、CNBC、彭博電視（Bloomberg Television）等嘅國際頻道。\n2002年起，有線電視開始陸續播放多個外語新聞頻道，如印度嘅Zee News、巴基斯坦嘅I－Plus、日本嘅NHK World TV等，照顧居港外籍人士嘅需要。\n頻道發展：\n運動平台嘅發展.\n自啟播起，有線電視就設立咗香港首個粵語運動頻道，此外亦喺該台部份時段播放由ESPN所製作嘅節目至1999年中。自1995年開始，有線電視開始購入世界多項高水平嘅足球聯賽及盃賽直播權，包括英格蘭超級足球聯賽、德國甲組足球聯賽、意大利甲組足球聯賽、西班牙甲組足球聯賽、英格蘭足總盃、歐洲足協盃、洲際國家盃及多項盃賽例如世界盃外圍賽、世界盃、國際友誼賽等（喺2001年播映ESPN\"及\"衛視體育台之前，呢啲賽事以往安排喺體育一台播放）。\n大型足球賽事方面，自1996年起，有線電視已連續獲得3屆（其餘兩屆分別於2000年及2004年舉行）歐洲國家盃決賽週全部賽事嘅香港區獨家直播權，改變咗香港觀眾以往只可以收睇錄影盃賽嘅局面。至於足球界嘅盛事世界盃，有線電視於1998年購入2002年及2006年決賽週全部賽事嘅香港區獨家直播權，再加上於2003年9月啟播嘅足球台，令有線電視成為香港直播最多足球賽事嘅電視台。\n除足球賽事直播外，有線電視都直播網球比賽（例如法國網球公開賽同美國網球公開賽）、排球比賽（例如世界女排大獎賽）、桌球比賽（例如世界桌球錦標賽）、欖球比賽（例如世界七人欖球賽）同游泳比賽（例如世界游泳錦標賽）等運動項目（喺2001年播映ESPN及衞視體育台之前，呢啲賽事以往安排喺體育二台播放）。\n2001年8月17號，有線電視宣佈播映ESPN及衞視體育台，成功將歐洲聯賽冠軍盃、NBA、溫布頓網球公開賽、一級方程式賽車及多項高爾夫球比賽重新納入佢嘅體育節目範圍內。\n但喺2004年7月，ESPN同埋衞視體育台拒絕同有線電視續約，有線電視因此設立一個專門用作播放英格蘭超級聯賽嘅英超台，重購入國際頻道嘅播映權兼成為NBA TV嘅7個合作伙伴之一，令有線電視能夠播出全個球季每一場嘅英超賽事外（包括英格蘭聯賽盃賽事，但唔包括英格蘭足總盃賽事），於NBA TV每週直播六場籃球賽事。\n有線電視18台主力播放香港賽馬節目，包括賽馬預測、賽馬結果、馬圈人士專訪及香港賽馬會賠率，非賽馬日就播放財經資訊及新聞時事節目。澳門博覽台播放澳門賽馬及賽狗節目。球彩台就以博彩嘅角度播放足球賽事直播、賽果預測節目及足智彩賠率。\n喺2003年或之前，有線電視曾經不時於自選收費頻道直播拳擊賽事，例如重量級拳王爭霸戰，觀眾要喺比賽前致電訂購，至可以收睇，費用由HK$150至HK$220唔等。因費用昂貴，收視低，之後無再播放。\n有線電視亦曾經播放喺香港屬於非主流嘅體育項目，包括美國職業冰上曲棍球賽，當時於額外收費頻道播放，月費HK$299，或年費HK$1199。後來因出現長達一整季嘅，全球被迫停播。除冰上曲棍球外，有線電視現時重有播放，主要直播英聯邦國家嘅木球比賽及世界各地嘅曲棍球比賽，觀眾要額外畀月費HK$340或年費HK$2280收睇。\n2006年11月16號，電訊盈科以超過二億美元，奪得英超香港嘅轉播權，有線電視因此失去2007年至2009年三季嘅英超獨家播映權，外資證券行估計有線廣告收益將下跌至少兩成，20萬名客戶因而會流失，2008年更預期起碼虧損5000萬元。 另一方面，有線寬頻主席吳天海就認為失去播映權唔會令有線電視流失大量客戶。\n2006年11月16號，電訊盈科成功自歐洲足協（UEFA）手上取得2008年歐洲國家盃嘅獨家磋商權，有分析表示咁可能令有線客戶流失率提高。\n2007年6月10號，有線電視宣佈奪得2010年FIFA世界盃獨家轉播權，但係有線電視唔係完全享有獨家轉播權，因為國際足協近日修訂收費電視獨家播映權條款，要求收費電視提供22場賽事畀免費電視播放。\n電影平台嘅發展.\n啟播一年後，有線電視引入香港首個自選影像（Pay-Per-View）服務，播放剛在電影院上映嘅電影及成人節目，高峰時期曾有九條自選影像頻道，但最後一條自選播放電影嘅頻道已於2004年初停播，現時仍有四條播放成人節目嘅自選影像服務頻道。\n1995年起，有線電視開始把原有嘅電影台一分為三，其中香港有線電視電影一台及三台作24小時播放，而香港有線電視電影二台則安排於21:30後（2005年7月開始改為24:00後），兒童台嘅節目播放完畢後才播出至6:00。電影一台主要播放及電視首播香港本地電影，電影二台多數播放外語電影及於眾多電影節中嘅得獎作品，而電影三台則主要播放荷里活及日韓電影，當中又以懸疑、恐怖及動作電影為主。而HBO、Cinemax、STAR Movies及MGM亦分別於1995年、2000年、2001年及2005年播映，令有線電視曾經成為香港唯一電視台囊括所有香港及荷里活所有最新上映電影嘅電視首播權。於2002年4月，有線電視播放香港首個印地語電影頻道Zee Cinema，以寶萊塢電影吸引印巴籍人士。\n於2005年，有線電視嘅競爭對手now寬頻電視向HBO Asia Pacific及星空傳媒購下旗下多條電影頻道嘅香港區獨家播映權，呢啲合約嘅生效期由2005年9月1號至2006年7月1號唔等，即係說有線電視現已失去除上述嘅MGM以外3個荷里活電影頻道嘅播映權，再加上星空傳媒旗下嘅衛視電影台及美亞電視旗下嘅美亞電影台唔斷向各香港電影發行商簽署買片協議，獨家電視首播過半數新上映嘅港產片，其後now寬頻電視又推出自選影像服務等嘅增值服務，呢啲變化催化咗有線電視對其電影頻道平台嘅改革。\n為保持競爭力，有線電視首先於2005年3月23號成立驕陽電影有限公司，計劃於兩年內斥資三億製作20部電影，藉以填補其將來數年新電影數量嘅唔足。再在2006年1月3號對其電影頻道平台進行大改革，原有嘅電影一台角色維持唔變；電影二台改為在第42頻道播放，重大幅延長播放時間至每號24小時，繼續以日韓電影、外語電影、及其佢一啲比較冷門嘅影片品種（如：藝術電影等）為賣點；至於電影三台則改名為HMC（Hollywood Movie Channel），重改於第43頻道播放，比以往播放更多嘅[[荷里活]電影，3月28號後更名為HMC1。\n為加強有線電影平台，有線於2007年3月28號新增另一條電影頻道，名為HMC2，放第44頻道播放，原HMC改稱HMC1，HMC1主要播放荷里活動作及冒險類型嘅電影；而HMC2主要播放荷里活愛情及感性類嘅電影。\n其他節目平台嘅發展.\n有線開台之初已設有[[香港有線娛樂台]]（原名為「婦女台」，於1998年初改用現時名稱），主力播放外購劇集例如日、韓劇，及外地製作嘅飲食節目。亦有部分自製節目，由[[Maria Cordero|肥媽（Maria Cordero）]]、[[施明]]、[[梁思浩]]、[[蘇民峰]]、[[黃毓民]]、[[吳文忻]]等擔任主持。\n[[2003年]][[7月]]，有線創辦全球首個以中文播放，專門播放娛樂新聞嘅頻道[[有線電視娛樂新聞台|娛樂新聞台]]，重由[[吳君如]]擔任星級主播。\n有線於啟播時曾設立專門播放[[音樂]]節目嘅頻道[[YMC|有線YMC]]，主力於年青觀眾，播放[[音樂錄影帶]]及點唱節目等，但由於香港絕大部份歌手皆為[[電視廣播有限公司|無綫電視]]所壟斷，以致呢啲歌手無法亮相YMC，引致「連鎖反應」——反應未如理想，其後於[[2001年]]中停辦。\n盜看問題及電視信號數碼化.\n有線電視多年來被部份大陸及香港人士盜看。以往模擬廣播時，電視信號易於破解，部份唔法商人更大量生產非法嘅解碼器，藉呢圖利。有線電視曾要求政府及立法會將盜看收費電視由民事罪行改為刑事罪行，但卻遭拒絕，海關指會唔定期掃蕩非法解碼器售賣黑點。到咗[[2001年]]，有線電視耗資約6億元將電視信號由模擬廣播轉為數碼廣播、以數碼方式加密，盜看情況有所改善。至[[2004年]]，部份唔法商人透過自製「聰明卡」製造非法解碼器，再次成功盜看有線電視。有線電視再次要求立法會將盜看收費電視刑事化，但仍遭否決，認為有線電視嘅數碼廣播系統已可以杜絕呢問題。\n近期，有線電視獨家播映嘅[[英格蘭超級聯賽]]及[[2006年FIFA世界盃|2006年德國世界盃]]，香港同內地網民均可透過互聯網上點對點軟件，免費盜看內地電視台嘅現場直播（時差約3分鐘）。信誠證券聯席董事連敬涵指，有線電視[[2005年]]上半年嘅表現，受累於投資英超嘅巨額入帳，表現重唔理想，如今加上被[[now寬頻電視]]「搶去」多條頻道及網上盜看問題猖獗，預期有線電視面對嘅壓力唔少。有線電視外事部副總裁陳家耀接受《明報》查詢說，有線電視已知悉有關網上盜看嘅問題，重已向執法當局反映，但了解到有部分網站嘅登記處位於深圳或內地其他地方，因此所以要同唔同執法機構研究。\n近日有線電視通過亞太五號衛星傳送嘅節目已遭大陸嘅唔法分子破解，有線上星嘅節目使用較安全嘅Nagravision 2系統加密，重且機卡綑綁，但仍難逃被盜看嘅厄運。\n對手合作同有線競爭.\n[[2006年]][[2月21號]]，無綫收費電視宣佈同[[電訊盈科]]合作發展收費電視服務。有線電視喺[[2006年]]嘅中期業績報告話，呢次渠哋嘅合作對有線電視訂戶增長影響好細，但係，要對呢項發展對集團嘅收費電視業務實際影響做評估，目前就重係太早。\n開設第1台（$10新頻道）.\n由於早前有線電視被now以2億美元天價奪去被視為「鎮台之寶」嘅英超轉播權。於[[2007年]][[1月25號]]宣布，會投資逾5000萬元增設一條「10蚊睇一世」嘅新頻道，該頻道暫定暑假開台，有線為呢準備額外招聘100人。內容除包括新聞、電影、娛樂外，還會加入有線製作劇集及音樂節目等，更構思舉辦年尾頒獎禮，成為首條以免費電視台模式營運嘅收費電視台。\n「10蚊睇一世」具體收費細則，有線消息指細節暫仍在研究中。有線娛樂有限公司執行董事徐小明同節目發展及製作總監鄺偉茗，揚言要在新台開拍處境劇。\n[[2007年]][[5月10號]]，有線電視宣佈新頻道嘅名稱為「[[香港有線電視第1台]]」。該台定於[[2007年]][[6月13號]]晚上7時正起，取代現有嘅「有線A台」。\n2020年有線解僱新聞部員工風波.\n2020年12月1號，有線新聞炒咗40個新聞部員工，當中涉及招牌節目，曾製作多項獲獎偵查報道嘅《[[新聞刺針]]》全組被裁走，員工追問裁員準則被拒，引發員工辭職抗議。由於新聞刺針過往曾經做過一啲對[[反送中運動]]同埋[[親中派]]民調操作唔科學嘅報道，所以呢個決定被部分人質疑係政治決定。\n有線非法及誤導推銷手法.\n[[有線電視]]過往有好多唔良嘅營銷記錄，更曾因呢被[[電訊管理局]]罰款及警告，而[[傳媒]]對佢嘅唔良營銷手法都有廣泛嘅報導。\n有線高層疑因為要保持原有業績，要求職員大舉出撃各個公共屋邨同地方進行推銷，還以高壓手段要求下屬每月必須簽到足夠數量嘅文件，否則便會扣起假期、唔准休息、罰錢等嘅處分（致吳天海主席 對上司用侮辱性方式管理員工視而不見）。\n有線推銷員都疑因能獲豐厚佣金，唔惜以非法及誤導及欺騙嘅手法進行推銷，下列全部由街坊嘅個案歸納如下：\n1. 雖然現時大部份[[公屋]]已在地下大堂設置保安崗位，防止上門推銷及其佢唔法活動，但有線推銷員向保安員表示祇係同現有客戶商討合約或推介服務，實際上卻向其他單位逐戶拍門推銷，保安防線形同虛設。祇有收到住戶投訴滋擾或遭保安員巡邏時發現驅趕，方會知難而退。\n2. 從收到嘅投訴個案中顯示，推銷員推銷手法層出唔窮，包括：\ni. 冒充[[房屋署]]職員，上門為住戶檢查電視接收問題，入屋簡單檢查後卻大力推銷各類有線服務，或在門外多號向同一住戶推銷逾句鐘，直至住戶被煩擾至頭昏腦脹簽約。\nii. 由於[[房屋署]]為節省成本，住戶單位內嘅電視天線接收器全部由有線免費提供，接收器上因而印有有線標誌。呢舉讓有線推銷員有機可乘，向住戶（尤其長者）訛稱房署已准許有線入屋安裝，更聲稱整個屋邨均會安裝，如唔安裝日後將無法接收電視。\niii. 向長者表示免費安裝[[平安鐘]]，祇要簽署合約便可向福利機構免費申請，查實祇係簽署有線電話合約，同安裝平安鐘重無任何關係。\niv. 向住戶聲稱為特選客戶，以比其佢電訊商更特惠嘅價錢推銷唔同組合，如$170包括「電話＋電視＋上網」服務等，但訛稱因其中一樣服務安排安裝時間需時，因呢未能同時間安裝，最終發現祇包括其中某一至兩項服務。\nv. 向住戶表示祇要簽署合約便可免費使用服務，查實為推銷員先自行支付首數月合約，避免合約終止，及後客戶方才發現要支付月費。另如住戶對簽署合約猶疑唔決，推銷員表示可代為支付首三個月月費，可見佣金吸引之大。\n3. 自有線電視失去部分足球賽事獨家轉播權，及遭其佢電訊商大肆宣傳，以同類服務更平價錢搶客後，終止有線電視服務潮都陸續出現，但客戶終止時卻遭有線刻意刁難：\ni. 取消服務專線長時間無人接聽，致無法索取終止服務表格，部分客戶反映曾嘗試致電多次近兩個月都未能打通，反而在未到期前數月致電卻因未到有線規定嘅「合約到期前一個月終止」而未有受理。\nii. 大部分客戶未知道要索取及交回終止合約方可正式終止，客戶服務部祇繼續推銷其他服務，而未有理會客戶要求，最終部分客戶以為已終止合約。\niii. 多次以唔同方式（包括傳真／郵寄等），交回終止合約表格，有線卻指未有收到，而未能終止合約，或多交正價月費逾月，最終交由[[區議員]]辦事處同有線外事部直接交涉方可解決終止合約問題。\niv. 要求客戶交回解碼器，逾期則施以逾千元重罰，重非包安裝包拆卸，令部分唔知如何拆除解碼器或擔心損毀嘅住戶無所適從。\n有線非法拖延終止合約或強逼續約.\n隨著[[英超]]、[[歐聯]]足球賽相繼在2007年5月煞科，[[有線電視]]亦失去來屆嘅賽事播映權，導致有唔少合約到期嘅客戶選擇終止服務；對呢有線疑因想阻止客戶流失，故對申請終止服務時設置重重關卡，務求令客戶知難而退，而有線則可繼續收取月費。\n有線主要在以下地方設置關卡，包括：\n對於以上指控，有線電視發言人稱，呢啲問題係因為熱線電話服務經常線路繁忙，佢哋重唔係有心拖延。來電查詢繁多而且近日佢哋嘅電話系統進行維修及升級。發言人稱，由於線路繁忙，前線同事工作量沉重，故公司近期已增加人手接聽，提升服務質素。\n糾紛同投訴.\n同政府嘅債務同稅務糾紛.\n2005年初，《經濟號報》報道，有線被稅務局追討約1.25億之利得稅，有線表示將補購儲稅券，事件未知係否平息，有待報導；2005年中，庫務局入稟法庭向有線追討近千萬之專營權費用，案件仍在審理中。\n同政黨嘅糾紛及批評.\n民主黨抗議有線唔良推銷　刁難終止合約客戶.\n自有線電視失去部分足球賽事獨家轉播權，及遭其佢電訊商大肆宣傳，以同類服務更平價錢搶客後，[[民主黨 (香港)|民主黨]]近月於各區共收到逾百宗個案，其中以葵涌邨最為嚴重，近2個月共收到逾30宗個案，半數為投訴有線懷疑非法／唔良推銷手法，另半數為刻意唔讓客戶終止到期合約。\n於[[2007年]][[6月6號]]上午，[[民主黨 (香港)|民主黨]]約10名黨員手持橫額，遊行到位於荃灣嘅有線電視大樓外請願，抗議有線非法及唔良推銷手法，及刻意刁難唔續約客戶，要求政府從速立法監管。民主黨成員毀爛一幅諷刺有線服務「無王管」嘅漫畫，批評有線嚴重侵害消費者權益。\n同香港大眾用戶嘅糾紛及批評.\n由於有線電視收費高昂，其經營嘅寬頻上網（即“有線寬頻”）及[[寬頻電話]]（有線稱之為“數碼住宅電話線”）服務經常出現無法接通嘅問題，而且售後服務差劣，投訴個案屢次冠絕全港所有電訊服務供應商，更曾因此被[[電訊管理局]]罰款及警告。\n此外，隨著有線電視失去咗[[英超]]、[[歐聯]][[2007年]]至[[2009年]]足球比賽嘅賽事播映權，有唔少合約到期嘅客戶選擇在[[2007年]]5月下旬開始終止服務；唔過絕大部分用戶卻遭到有線電視刁難，索取終止服務表格時困難重重，除咗客戶熱線長時間花上接近一小時，都無人接聽外，甚至有用戶花上數天，才能成功接通熱線。即使接通，都遭職員刁難稱「要兩周才能寄出表格」、「要以公司收到（表格）為準，但你知會寄失嘛。」引起香港民眾公憤。\n其中有人組織反有線聯盟，網站更將i-cable寫成唉-cable，站內有一本有線投訴事件簿，記錄咗好多過往香港有線嘅惡行同投訴，還有教大家如何終止服務同列出唔少投訴渠道供市民參看。\n投訴數字及內容.\n[[消費者委員會 (香港)|消費者委員會]]今年首4月接獲1255宗有關收費電視投訴，較去年同期激增40.3%。消費者委員會發言人表示，接獲市民就收費電視終止合約嘅投訴，已向有關機構反映同跟進，研究如何改善營商手法。\n有線電視客戶鍾小姐向[[明報]]投訴，指致電該熱線非常困難，即使有人接聽亦被職員故意刁難，先質疑佢會看什麼電視節目，繼而表示唔知何時佢才可收到表格。\n另一投訴人張先生直言有線似係有恃無恐，質疑當局對小市民蒙受損失，係「視若無睹還係無可奈何」？\n用戶呂小姐說，近月致電有線要求終止合約，但職員卻唔斷介紹各項優惠，令人極感煩厭，呂小姐表明堅拒續約，職員才願辦理手續。但兩周後有線再致電呂家介紹優惠，其家人在一知半解下答應續約，呂小姐氣憤難平，遂致電有線投訴，對方最終同意取消合約，但要交回該期間嘅正價月費。\n其中一名投訴人葉先生說，數月前突然收到一名有線職員來電，誠懇地為佢覆核個人資料，重主動提供減費優惠，優惠為期 30個月，其間唔可轉台，葉說﹕「當時我唔虞有詐，還以為有線念舊，於係欣然接受。」但兩號後即從報章得知有線失去英超播映權，葉隨即去信有線要求終止合約，但有線指佢有口頭承諾，如違約只有訴諸法律，葉慨嘆「有做羊牯嘅感覺」，無奈接受。\n有唔少[[公屋]]長者表示有線推銷員以欺詐手段，聲稱為佢哋免費安裝平安鐘，但係要簽署表格，以便佢哋可向福利機構免費申請，事實上佢哋簽嘅唔係安裝平安鐘嘅表格，而係有線公司嘅服務合約，佢哋因而招致金錢損失。\n有[[公屋]]居民投訴推銷員推銷手法令人討厭。有線職員冒充[[房屋署]]職員，聲稱要入屋為住戶檢查電視接收問題，如果唔接受檢查可能收看唔到免費電視台云云，好多居民唔知就裏便給佢哋入。佢哋假裝簡單檢查後卻大力推銷各類有線服務，重要求簽約，如果居民唔願意佢哋便唔肯離去，繼續以高壓嘅遊說手法直至居民感到太煩擾簽約咗事。\n出面網頁.\n新聞報導.\n[[Category:香港有線電視| ]]"}
{"id": "7755", "revid": "158703", "url": "https://zh-yue.wikipedia.org/wiki?curid=7755", "title": "香港賽馬會", "text": "香港賽馬會（喺香港主權移交之前叫做英皇御准香港賽馬會，簡稱馬會）係香港唯一合法嘅博彩機構。\n馬會喺香港擁有兩個馬場，佢哋就係位於新界沙田嘅沙田馬場同埋位於香港島跑馬地嘅快活谷馬場。\n歷史.\n1841年，英國人一去到香港就將賽馬呢種運動帶埋嚟，重將而家位於跑馬地嘅地方清理開闢成為馬場（1845年落成），而香港賽馬會喺1884年11月4號正式成立至今，一直都用緊呢個馬場；直到1978年10月號，第二個馬場 － 沙田馬場亦正式啟用。\n1973年，香港政府為咗打擊日漸猖蹶嘅非法外圍賭博，於是批准馬會開辦場外投注嘅服務。\n跑馬.\n香港賽馬會嘅賽馬多數係逢禮拜三及禮拜六或者日跑馬，而每年馬季收鑼（馬匹休息期，又叫「抖暑」）大約係六月尾至九月初呢段時間。自2009-2010年馬季開始，馬季賽期拉長，兼且越嚟越有馬季全年無休嘅趨勢。\n馬會除咗提供本地賽馬畀廣大市民一試運氣之外，重會間歇性提供一啲外地嘅賽事嚟投注，例如日本安田紀念賽同日本盃，杜拜世界盃；如果有舉行香港大賽盃賽或者喺香港搞嘅國際賽事，再加上每年一度嘅香港馬王選舉，馬會更加會將佢哋隆重其事，可以話係香港馬圈中嘅盛事。\n足智彩.\n足智彩（HKJC Football）即係香港賽馬會屬下《香港馬會足球博彩有限公司》（HKJC Football Betting Limited）所提供嘅足球投注（俗稱賭波）。\n受注賽事.\n所有受注嘅賽事都係《國際足協》認可嘅賽事，而暫時嚟講主要係以歐美地區嘅足球賽為目標，好似英格蘭（\"England\"）國內聯賽（超聯、冠軍組及甲組）及盃賽、西班牙（\"Spain\"）國內頂級聯賽及盃賽、德國（\"Germany\"）國內聯賽（甲組及乙組）及盃賽、意大利（\"Italy\"）國內頂級聯賽及盃賽（以上四個國家嘅聯賽被統稱為「四大聯賽」），重有法聯（\"France\"）、瑞典超（\"Sweden\"）、挪超（\"Norway\"）、蘇超（\"Scotland\"）、巴甲（\"Brazil\"）……等嘅國內聯賽盃賽，亦有兩個亞洲國家嘅足球聯賽及盃賽可以玩，佢哋分別係日本聯賽同盃賽，同埋南韓嘅國內聯賽。隨住英國足壇巨星碧咸（David Beckham）加盟美國職業足球大聯盟嘅隊伍洛杉磯銀河之後，足智彩亦開埋相關嘅賽事畀市民玩。\n遇到每次嘅國際大型足球盛事更加係唔會例外，好似FIFA世界盃足球賽、歐／美洲國家盃、歐／美洲球會盃（例如最為人注意嘅歐國盃同埋歐冠盃）……等。有時喺呢啲世界性嘅足球大賽之前，各個國家隊之間都會進行一系列嘅熱身賽或者友誼賽，呢啲賽事亦有機會喺足智彩度投注。\n六合彩.\n六合彩（Mark Six）係馬會屬下《香港馬會獎券有限公司》（HKJC Lotteries Limited）所代理主辦嘅字花形式彩票（又稱為「樂透式」彩票）；現時嘅投注形式主要係要喺 49 個號碼入面選中最少三個號碼（得七獎）至到最多七個號碼（詳見下面《七個字》）先至有得攞彩金，彩金嘅金額由 $20 港幣至過億元港幣不等。\n攪珠及過程.\n呢六個號碼嘅選取方式係會用分別編上四十九個號碼嘅顏色波仔，然後放入一部攪珠機入面隨機跌出嚟嘅；每次除咗會攪出六個主要號碼之外，重會額外攪多一個號碼波作為頭獎以外嘅其他獎用途，稱之為「特別號碼」（Extra Number）。每次六合彩攪珠重會有馬會嘅高層人士聯同一位太平紳士做監場，電視台亦會全程直播，務求成個攪珠過程會喺公正同公開嘅情況之下進行。\n獎金及金多寶.\n六合彩係一個同中同分嘅彩池，選中攪出嚟嘅六個主要號碼就可以得頭獎，選中其中五個主要號碼加埋個特別號碼可得二獎，如此類推，一直至最少要選中三個號碼嘅七獎。基本嘅頭獎彩金已經有五百萬港元，如果嗰期六合彩冇人中頭獎，咁呢份彩金就會撥落下一期成為累積多寶獎金（Jackpot），直至有人中為止；有時遇到一啲特別節日，馬會重會撥出一筆巨額款項作為獎金，稱為「金多寶」（Snowball）。因為而家嘅派彩金額已經冇上限，有時遇着幾期冇人中頭獎，再加上金多寶獎金的話，頭獎基金隨時多過港幣五千萬。\n七個字.\n有人會買所謂「七個字」嘅複式組合，即係買主要六個號碼之外重買埋個特別號碼，共七注飛；如果佢所選嘅主要六個號碼都中晒，而又中埋個特別號碼（即七個攪出號碼都中晒），咁佢除咗可以領得一份頭獎之外，重會額外有六份二獎，其情況如下：\n當然會有人買更多個號碼嘅組合，或者「配膽」咁落注，希望攞到最多獎金，但係組合更多，投注金額就必定會更高。\n公益.\n六合彩嘅收益除咗會用嚟派發彩金之外，重會用嚟回饋社會作公益慈善嘅用途；所以馬會有以下呢句口號：「六合彩券　惠澤社群」。\n假冒.\n中國大陸被發現有好多假借香港馬會六合彩嘅名義嚟開設六合彩賭盤，佢哋有啲重會特別開設網站畀內地嘅市民經網上落注，而且表示香港賽馬會有貼士可以提供，著投注者直接聯絡馬會查詢；好多人因為唔知情而熱情參與其中，亦信以為真有咩貼士而致電馬會查問，有啲甚至因為買呢啲非正式嘅六合彩而搞到傾家蕩產（真有實例，重唔係一單咁少）。其實香港馬會從來冇喺香港以外嘅地方（包括中國大陸）經營六合彩事業，亦都冇提供任何買顏色波，單雙，大細……等嘅彩池；又因為六合彩係每次隨機攪出嚟嘅，有人監場又有電視直播嘅情況底下，常理嚟講跟本冇可能預測會開咩號碼或者咩嘢顏色，馬會喺攪之前冇可能畀貼士。\n公益慈善.\n馬會早於1915年，就已經有進行慈善工作，並且喺1993年成立香港賽馬會慈善信託基金。\n爭議.\n馬會曾經爆出一啲內部爭議（例如：遴選會員懷疑收取利益事件、萬成造馬事件、試過喺賽道淋水製造唔公平場地而並無合理交代、高壓對待員工、打壓罷工權利、忽視員工權益），引起一啲批評。 "}
{"id": "7759", "revid": "14", "url": "https://zh-yue.wikipedia.org/wiki?curid=7759", "title": "英皇御准香港賽馬會", "text": ""}
{"id": "7772", "revid": "186966", "url": "https://zh-yue.wikipedia.org/wiki?curid=7772", "title": "有線電視", "text": "有線電視係種電視訊號嘅傳輸方式，用同軸電纜直接傳送電視訊號，接收訊號後多數都要用專門嘅解碼器，先至送去電視度播。"}
{"id": "7773", "revid": "198212", "url": "https://zh-yue.wikipedia.org/wiki?curid=7773", "title": "青馬大橋", "text": "青馬大橋係香港一條大橋，橫跨馬灣海峽，連接青衣同馬灣。佢係全球最長嘅行車鐵路兩用懸臂式吊橋，亦係世界第六長嘅懸臂橋。條橋長 1,377米，連引道全長2,160米；係香港8號幹線青嶼幹線嘅一部份；連埋汲水門大橋係市區唯一去大嶼山、赤鱲角香港國際機場嘅路。車速限每小時80公里。\n簡介.\n青馬大橋採用雙層設計，橋嘅露天上層係3線雙程分隔快速公路，有蓋嘅下層就係2條港鐵東涌綫同機場快綫嘅共用路軌，同2條喺緊急時（例如打風同嚴重交通意外時）使用嘅單線行車道路。1992年5月25號開工，使咗港幣71.44億。條橋連同青嶼幹線其餘部份，喺1997年4月27號開幕，由前英國首相戴卓爾夫人主持。同年5月22號正式通車。\n旅遊景點.\n青馬大橋係香港一個地標同埋景點，所以吸引咗世界各地遊客參觀。為應付遊客，政府响青衣西北部整咗座青嶼幹線訪客中心及觀景台。訪客中心有大橋模型、相同互動遊戲；從螺旋小路圍圓柱形嘅觀景台上，遊人就可以較近距離或高角度，遠眺青馬大橋、汲水門大橋同埋汀九橋，觀景台設有行人天橋連接訪客中心同停車場。訪客中心同觀景台響1997年隨住青嶼幹線通車對外開放，最初由新機場工程統籌署負責管理同運作。該署響1998年解散後，展覽中心交由民政事務總署葵青民政事務處負責管理。\n由於青馬大橋冇行人路，遊客冇得響橋上面行。現時政府只響國際馬拉松賽事舉行期間開放橋面，作為比賽路段。另外亦曾經喺2008年5月2日將部分橋面畀火炬手傳聖火。"}
{"id": "7786", "revid": "214935", "url": "https://zh-yue.wikipedia.org/wiki?curid=7786", "title": "濕度", "text": "濕度一般喺氣象學係指空氣濕度，淨係空氣中水蒸氣嘅含量。空氣中液態或固態嘅水唔計喺濕度裏面。唔含水蒸氣嘅空氣叫做乾空氣。由於大氣中嘅水蒸氣可以佔空氣體積 0% - 4%，一般列出空氣中各種氣體嘅成份時，係乾空氣中呢啲氣體所佔嘅成份。"}
{"id": "7787", "revid": "98976", "url": "https://zh-yue.wikipedia.org/wiki?curid=7787", "title": "三峽大壩", "text": "三峽大壩（）係喺中國長江三峽地方起嘅堤壩，係一項好大型嘅水利工程，響起嗰陣叫佢做三峽工程。條壩響正三峽之中嘅西陵峽，即係秭歸縣三斗坪。條壩起來主要係調節長江水流，壩閘咗嘅江水就變成三峽水庫，而條壩本身就都係水力發電廠，叫三峽水電站。因為呢項工程規模好大，關係到各方面嘅利益，所以一直都引起好大爭論。\n建築.\n呢個工程由1919年孫文提出起計，一直拗起唔起拗咗七十三年，所以到完工夾埋就用咗90年。\n構想.\n喺長江三峽起大壩嘅構想，可以追溯到中華民國之父孫文，佢喺《建國方略》（1919年發表）一書認為長江「自宜昌以上，入峽行」嘅呢一段「當以水閘堰其水，使舟得溯流以行，而又可資其水利」（第二計劃第四部庚）。按呢個設想，1940年代中期，國民政府同美國墾務局簽約，準備利用美國資金起水電站，同邀請嗰個局總工程師、世界知名水利專家薩維朱（John Lucian Savage）嚟中國考察。薩維朱喺三度實地考察三峽地區後，寫咗《揚子江三峽計劃初步報告》，認為三峽工程可行，重安排開展前期工作，但後來因為中國內戰，呢件事無疾而終。\n中華人民共和國成立之後，由於長江上游周不時發洪水，威脅武漢等長江中游城市嘅安危，所以重提三峽工程。毛澤東1953年初，視察三峽時嗰陣，曾經話：「三峽水利樞紐係需要修建而且可能修建㗎」，「但最後落決心確定修建及同埋幾時開始修建，要等各個重要方面嘅準備工作基本完成之後，先可以作出決定。」。又作「更立西江石壁，截斷巫山雲雨，高峽出平湖。」（《水調歌頭·游泳》）嘅詞句表示出建設三峽工程嘅設想，並指定由國務院總理周恩來督辦。喺周恩來嘅主持下，開始咗三峽工程嘅勘探、設計、論證工作，並邀請咗蘇聯嘅水利專家參與。當時水利領域內支持工程上馬嘅林一山等人，同反對方黃萬里、李銳等人，爭論得非常激烈。喺呢種情況下，考慮到國力、技術同國內國際形勢等其他因素，毛澤東最終決定暫緩實施三峽工程，「積極準備，充分可靠」，先修建葛洲壩水電站，作為三峽水電站嘅實驗工程。\n葛洲壩水電站位於湖北省宜昌市區，1971年開工，「邊設計、邊準備、邊施工」，但無幾耐之後就因為施工質量實在唔合格而停工。喺多次修改設計同施工方案之後，喺1974年復工，1981年實現長江截流，1988年全部建成。電站係無調節能力嘅徑流式水電站，共安裝19台12.5萬千瓦和2台17萬千瓦水輪發電機組，總裝機容量271.5萬千瓦，一度係中國最大嘅發電廠。\n文化大革命結束之後，中國提出建設「四個現代化」嘅口號，要興建一批骨幹工程來拉動國民經濟嘅發展，三峽工程於是再次提上議事日程。1983年水利電力部提交咗工程可行性研究報告，並着手搞前期準備。1984年國務院批准咗呢份可行性研究報告，但係喺1985年嘅中國人民政治協商會議上，以周培源、李銳等為首嘅好多政協委員表示咗強烈反對。於是，由1986年到1988年，國務院又召集張光斗、陸佑楣等412位專業人士，分十四個專題對三峽工程進行全面重新論證，結論認為技術方面可行、經濟方面合理，「建比唔建好，早建比晚建更為有利」。不過呢個之後爭論唔但只冇平息，各方反對嘅聲浪更大，李鵬等國務院領導人睇到喺難以取得比較一致意見嘅情況下，將工程議案提交畀第七屆全國人民代表大會第五次會議審議，呢個係中華人民共和國歷史上繼1955年三門峽水電站之後第二件提交全國人民代表大會審議嘅工程建設議案。1992年4月3號議案獲得通過，標誌住三峽工程正式進入建設期。\n工程基本情況.\n三峽大壩嘅選址最初有南津關、太平溪、三斗坪等多個候選壩址。最終選定嘅三斗坪壩址，位於葛洲壩水電站上游38千米處，地勢開闊，地質條件為較堅硬嘅花崗岩，地震烈度細。江入面有一沙洲中堡島，將長江一分為二，左側係寬約900米嘅大江同江岸邊嘅小山罈子嶺，右側係寬約300米嘅後河，可為分期施工提供便利。\n關於大壩嘅壩高，喺籌劃中曾經有低壩、中壩、高壩三種方案。1950年代，喺蘇聯專家嘅影響下，各方多支持高壩方案。到咗1980年代初，「短、平、快」嘅思路佔咗主流，所以低壩方案非常流行。但係，出於為重慶改善航運條件嘅考慮，各方最終同意建設中壩。\n三峽大壩係混凝土重力壩，佢壩長2335米，底部寬115米，頂部寬40米，高度185米，正常蓄水位175米。大壩壩體可抵禦萬年一遇嘅特大洪水，最大下洩流量可達每秒鐘10萬立方米。整個工程嘅土石方挖填量約1.34億立方米，混凝土澆築量約2800萬立方米，耗用鋼材59.3萬噸。水庫全長600餘千米，水面平均寬度1.1千米，總面積1084平方千米，總庫容393億立方米，其中調洪庫容約220億立方米，調節能力為季調節型。\n三峽大壩設計成由多個功能模塊組成，從左至右（面向下游）依次為永久船閘、升船機、洩沙通道（臨時船閘）、左岸大壩同電站、洩洪壩段、右岸大壩及電站、山體地下電站等。大壩嘅永久船閘係雙線五級船閘，建喺罈子嶺背對長江嘅一側，年通過能力5000萬噸。\n三峽水電站嘅機組佈置喺大壩嘅後側，共安裝32台70萬千瓦水輪發電機組，其中左岸14台，右岸12台，地下6台，另外仲有2台5萬千瓦嘅電源機組，總裝機容量2250萬千瓦，遠遠超過位居世界第二嘅巴西伊泰普水電站。機組設備主要由德國伏伊特（VOITH）公司、美國通用電氣（GE）公司、德國西門子（SIEMENS）公司組成嘅VGS聯營體同法國阿爾斯通（ALSTOM）公司、瑞士ABB公司組成的ALSTOM聯營體提供。佢哋喺簽訂供貨協議時嗰陣，都已經承諾將相關技術無償轉讓畀中國國內嘅電機製造企業。三峽水電站嘅輸變電系統由中國國家電網公司負責建設同管理，預計共安裝15回500千伏高壓輸電線路連接至各區域電網。\n三峽工程喺建設中全面實行項目法人負責制、招標投標制、建設工程監理制、合同管理制等制度，以確保工程質量。為咗實現競爭，仲將主要建設項目拆成單項進行招標。三峽工程嘅業主係中國長江三峽工程開發總公司，設計單位同主要監理單位都係水利部長江水利委員會。主要施工單位有中國葛洲壩集團公司（葛洲壩股份有限公司）、中國安能建設總公司（中國人民武裝警察部隊水電部隊）、中國水利水電第四工程局（聯營體）、中國水利水電第八工程局（聯營體）、中國水利水電第十四工程局（聯營體）等，呢啲企業曾經承擔咗包括葛洲壩水電站、二灘水電站、引灤入津工程在內嘅好多大型水利工程建設。\n三峽工程預測嘅靜態總投資大約係900億元人民幣（1993年5月末價格），其中工程投資500億元，移民安置400億元。預測動態總投資將可能達到2039億元，估計實際總投資約1800億元左右。建設資金主要來自三峽工程建設基金即電費附加費。國務院1992年規定，全國人民每使用1千瓦時電就需附加上交0.003元以投入三峽工程，此後呢個數字又多次調升，有啲省份甚至達到0.0124元。1994年起，葛洲壩水電站嘅利潤都直接轉為三峽建設資金。到2002年，以葛洲壩電廠為主體嘅中國長江電力股份有限公司成立，掌管葛洲壩同三峽嘅所有發電資產。嗰間公司2003年喺上海證券交易所公開發行股票上市，佢募集嘅資金同之後獲得嘅發電利潤都成為建設資金嘅重要來源。另外，三峽總公司仲發行咗幾期國內債券募集資金。\n開工到起好.\n全國人大通過興建議案之後，1993年，國務院設立咗三峽工程建設委員會，係工程嘅最高決策機構，由國務院總理兼任委員會主任。之後，工程項目法人中國長江三峽工程開發總公司成立，實行國家計劃單列，由國務院三峽工程建設委員會直接管理。1994年12月14號，各方喺三峽壩址舉行咗開工典禮，宣告三峽工程正式開工。\n三峽工程嘅總體建設方案係「一級開發，一次建成，分期蓄水，連續移民」。工程共分三期進行，總計約需17年，目前已全部完成。\n一期工程由1993年初開始，利用江中嘅中堡島，圍護住佢個右側後河，築起土石圍堰深挖基坑，並修建導流明渠。喺呢段期間，大江繼續過流，同時喺左側岸邊修建臨時船閘。1997年導流明渠正式通航，同年11月8號實現大江截流，標誌住一期工程達到預定目標。\n二期工程由大江截流後嘅1998年開始，喺大江河段澆築土石圍堰，開工建設洩洪壩段、左岸大壩、左岸電廠同永久船閘。喺呢個階段，水流通過導流明渠下洩，船舶可以由導流明渠或者臨時船閘通過。到2002年中，左岸大壩上下游嘅圍堰先後打破，三峽大壩開始正式擋水。2002年11月6號實現導流明渠截流，標誌住三峽全線截流，江水只可以通過洩洪壩段下洩。2003年6月1號起，三峽大壩開始下閘蓄水，到6月10號蓄水至135米，永久船閘開始通航。7月10號，第一台機組並網發電，到當年11月，首批4台機組全部並網發電，標誌住三峽二期工程結束。\n三期工程喺二期工程嘅導流明渠截流後就開始咗，首先係搶修加高一期嗰陣喺右岸修建嘅土石圍堰，同喺佢保護下修建右岸大壩、右岸電站同地下電站、電源電站，同時繼續安裝左岸電站，將臨時船閘改建成洩沙通道。成個工程喺2009年全部完工，2012年電站最後一臺機組交付，成個工程完工。三峽大壩已經喺2006年5月20號完工。\n建設過程中嘅負面事件.\n2003年三峽水庫蓄水之前，國務院三峽工程驗收組喺大壩表面發現咗80多條裂縫，呢件事經媒體披露之後，引起社會上對三峽工程質量嘅紛紛議論。但係據驗收組副組長潘家錚解釋，呢啲裂縫的確存在，但極之細微，最闊唔超過0.2毫米，對大壩安全幾乎冇影響，而且呢啲裂縫嘅產生都係技術問題，絕對唔係質量問題，世界上其他一切水電站都存在呢種裂縫。\n2005年1月，中國國家環境保護總局公佈咗三十個未辦理環保手續就違規開工嘅工程項目名單，其中包括三峽電源電站同三峽地下電站。三峽總公司一開始對呢樣嘢極力爭辯，唔顧環保總局嘅停工命令，繼續施工，雙方形成頂牛之勢。後來喺國家發展和改革委員會嘅調解下，三峽總公司被迫認錯停工，繳納罰款。直到2005年4月，喺補辦完所有手續之後，先至重新開工。\n三峽工程自開工以來，就一直有媒體報道其中存在部分貪污腐敗現象。到2004年末，查處嘅貪污資金已有4000幾萬，大部分都係挪用或者侵佔移民款。\n三峽電廠組織結構.\n三峽電廠唔係獨立法人，佢係中國長江電力股份有限公司嘅下屬單位。三峽樞紐除通航建築以外嘅所有設備設施都由三峽電廠管理，包括左岸電站、右岸電站、地下電站、電源電站、洩洪設施、大壩水工建築等。\n三峽左岸電站全部14台機組都已經投產，總裝機容量達到980萬千瓦。右岸電站預計喺2007－2008年完成全部12台機組嘅安裝。左岸電站機組投產情況如下：\n三峽工程嘅影響、爭議同對策.\n由三峽工程籌建嘅嗰一刻開始，佢就同各種爭議相伴。早期嘅不同意意見多偏重於經濟和技術因素，普遍認為經濟上無法支撐，技術上亦都難以實現預定目標，並且移民嘅難度極大。\n到咗1980年代後，隨著改革開放嘅持續，中國國內關於三峽工程嘅爭論更加廣泛，涵蓋咗政治、經濟、移民、環境、文物、旅遊等各個方面。\n政治爭議.\n三峽工程嘅支持者們相信工程將具有巨大嘅經濟和社會效益，並且能夠拉動整個國家國民經濟嘅發展。而反對者們就認為工程勞民傷財，係政府領導人好大喜功、打算青史留名嘅表現。\n1992年國務院向全國人民代表大會提交三峽工程建設議案嘅舉動，便被廣泛質疑係李鵬等領導人刻意要將三峽工程辦成「鐵案」。當時有人認為人大代表多唔係專業人士，由他們來決定工程嘅命運並唔合適。而即使喺審議過程中，人大代表們都普遍反映國務院提交議案中嘅可行同唔可行理由嚴重唔對稱，甚至還抱怨官方用種種手段干擾同影響人大代表嘅決策。1992年4月7日議案終於進入表決程序，共有2633名人大代表參與表決，結果是贊成1767票，反對177票，棄權664票，未按表決器嘅有25人。表決雖然獲得通過，但贊成票只佔總票數嘅三分之二左右（67%），是迄今為止中國全國人大所通過嘅得票率最低嘅議案。\n國務院向各省強制徵收三峽工程建設基金嘅做法，曾經一度受到一啲省份嘅抵制，後來喺國務院嘅三令五申之下，先至勉強募集到位。另外，由於三峽工程引發嘅好多環保問題，都令佢喺國際上備受指責，從而難以喺海外籌集資金。\n喺國防安全方面，有人擔心一旦中國捲入戰爭或者遭受恐怖主義襲擊，三峽大壩將會成為受襲嘅目標。不過樂觀者認為，轟炸呢種關係數億人民生命嘅民用目標係嚴重違反國際法嘅行為，喺現代戰爭中當然唔會出現，而三峽大壩極其龐大，一般恐怖組織所使用嘅手段都難以對大壩造成整體性損毀，即使係炸較薄弱嘅船閘，由於有五級船閘，而且建喺同大壩並唔相連嘅罈子嶺，所以都不會引起潰壩。\n預期效益同實際情況.\n三峽工程主要有三大效益，即防洪、發電同航運，其中防洪被認為係三峽工程最核心嘅效益。\n歷史上，長江上游河段同佢多條支流成日發生洪水，每次特大洪水嘅時候宜昌以下嘅長江荊州河段（荊江）都要採取分洪措施，淹沒鄉村同農田，以保障武漢嘅安全。喺三峽工程建成後，佢巨大庫容所提供嘅調蓄能力將會可以令下游荊江地區抵禦百年一遇嘅特大洪水，亦都有助喺洞庭湖嘅治理同荊江堤防嘅全面修補。\n三峽工程嘅經濟效益主要體現喺發電。佢喺中國西電東送工程中線嘅巨型電源點，非常靠近華東、華南等電力負荷中心，所發嘅電力將主要賣畀華中電網嘅湖北省、河南省、湖南省、江西省、重慶市，華東電網嘅上海市、江蘇省、浙江省、安徽省，以及南方電網嘅廣東省。三峽嘅上網電價按照各受電省份嘅電廠平均上網電價確定，喺扣除相應嘅電網輸電費用後，約為0.25元。由於三峽電站係水電機組，佢嘅成本主要係折舊同貸款嘅財務費用，因此利潤非常高。由於長江屬於季節性變化較大嘅河流，就算三峽電站嘅裝機容量大於伊泰普水電站，但係佢嘅發電量就少於後者。\n喺三峽建設嘅早期，曾經有人認為三峽水電站建成後，佢強大嘅發電能力將會造成電力供過於求。但現在睇嚟，就算三峽水電站全部建成，佢裝機容量都僅及到嗰時中國總裝機容量嘅3%，並唔會對整個國家嘅電力供需形勢產生好大影響。而且自2003年起，中國出現咗嚴重嘅電力供應緊張局面，煤炭價格飆升，三峽機組適逢嗰時開始發電，喺它運行嘅頭兩年裡，發電量均超過咗預定計劃，供小於求。\n自古以來，長江三峽段下行湍急，唐代詩人李白曾有「朝辭白帝彩雲間，千里江陵一日還，兩岸猿聲啼不住，輕舟已過萬重山。」（《早發白帝城》）嘅千古名句。但同時，船隻向上游航行嘅難度也非常大，並且宜昌至重慶之間僅可通行三千噸級嘅船舶，所以三峽嘅水運一直以單向為主。到三峽工程建成後，嗰段長江將成為湖泊，水勢平緩，萬噸輪可由上海通達重慶。而且通過水庫嘅放水，還可改善長江中下游地區喺枯水季節嘅航運條件。不過由於永久船閘分為五級，因此通行速度較慢，理論上過閘要2個鐘頭40分鐘，喺目前實際運行中，往往需要4個小時以上先可以通過。\n移民問題.\n移民係三峽工程最大嘅難點，喺工程總投資中，用於移民安置嘅經費就佔到咗45%。當三峽蓄水完成之後，將會淹沒興山縣等129座城鎮，其中包括萬州、涪陵等兩座中等城市同十多座小城市，預計移民數量將大大超過工程初期計劃嘅數量，涉及移民超過120萬人，涉及湖北、重慶的20個縣、區(市)， 安置地遍及全國10餘個省(直轄市)，歷時長達20幾年，係世界之最。移民嘅置主要通過就地後靠或者就近搬遷嚟解決，但後來發現，水庫淹沒咗大量耕地，從而導致整個庫區人多地少，生態環境趨於惡化，於是對農村人口又增加咗一種移民方式，就係由政府安排，舉家外遷至其他省份居住，目前已經有大約14萬名庫區移民遷到上海、江蘇、浙江、安徽、福建、江西、山東、湖北（庫區外）、湖南、廣東、重慶（庫區外）、四川等省市生活。\n為解決移民問題，政府喺1980年代中期曾籌備設立三峽省予以統籌管理，但後來考慮到該地區較為貧困，新成立嘅省恐難以實現經濟自立，並且湖北省抵制情緒嚴重，方案最終只好作罷。到了三峽工程正式開工後，為促進佔庫區移民總數85%嘅重慶市喺移民問題上嘅積極性同主導性，中央政府決定推動重慶升格為直轄市，並喺1997年3月14號由全國人大以88%嘅贊成票通過。重慶直轄市於當年6月14號正式成立，包括了原四川省嘅重慶、萬州、涪陵同黔江四個地區嘅範圍，因此它雖然被稱為市，但實質上更接近於省。\n三峽工程實行「開發性移民」模式，即在移民嘅同時，都伴隨進行大規模嘅基礎設施建造同產業建設，根本目的係要改善民眾嘅活水平。佢嘅經費除咗由三峽建設基金撥付之外，三峽總公司喺電站投產後嘅若干年內每年都要支付畀地方政府一筆資金用於移民安置。另外，國家仲要求全國嘅二十一個省市，每個省對口支援三峽庫區嘅一個縣。\n但係，三峽移民由最開始就出現了嚴重嘅腐敗同資金挪用問題，地方政府同官員挪用移民資金用於其它項目嘅現象非常嚴重，國務院總理朱鎔基由李鵬手中接管三峽建委主任之後，一再警告大小官員們謹慎行事，三峽移民經費萬萬動不得，稱佢為「碰不得嘅高壓電線」。迄今為止，三峽重慶庫區因貪污賄賂、瀆職侵權而落馬嘅官員已經超過238名。其中，最為引人注目的是開縣縣委常委、副縣長熊聖中喺三峽移民工作中，以造虛假移民戶口方式，套取國家移民補償資金案件。由於庫區移民款嘅挪用問題導致移民補償款缺口太大，有很大部分移民反映未得到合理的補償。\n三峽工程庫區移民目前嘅現狀係，雖然移民城鎮嘅基礎建設較快，但係工業發展較差，大批搬遷嘅企業破產倒閉，庫區整體呈現出一種產業空心化嘅狀態，經濟增長緩慢，失業率較高。農村經濟停滯，農民收入下降，引發一系列社會問題，如2004年數萬人包圍萬州市政府的「萬州事件」。\n泥沙淤積同水位問題.\n由於有三門峽水電站嘅前車之鑒，所以泥沙問題始終係三峽工程技術討論嘅重中之重。據測算，長江上游江水每立方米含沙1.2千克左右，每年通過壩址嘅沙量在5億噸以上。在三峽工程未建之前，呢啲泥沙大量淤積喺曲折嘅荊江河段，抬高咗河床水位，並危脅到整個江漢平原同洞庭湖平原嘅安危。\n當三峽水庫形成後，受水勢變緩同庫尾地區回水影響，泥沙必然會喺水庫內尤其係大壩同庫尾（回水嘅影響）淤積。不過樂觀者認為，長江嘅含沙量有季節性差異，汛期江水中嘅含沙比例比枯水期大，所以三峽水電站可以採用「蓄清排渾」嘅方法來應對，即係喺汛期時加大排水量令渾水出庫，喺枯水季節大量蓄積清水，便可以減少泥沙喺水庫內嘅淤積，呢方式同目前水電站嘅一般運行方式基本一致，所以不用過於擔心三峽嘅泥沙淤積嘅問題。他們認為喺三峽蓄水嘅初期，排沙比例只有30%至40%，將發生輕度淤積，但主要係填充死庫容，影響不大，隨著水庫運行時間嘅增長，排沙比例會逐漸提高，在80至100年後，將基本達到平衡，不再出現新嘅淤積，舊有淤積都可以通過由臨時船閘改建嘅洩沙通道同加強疏浚等方法清理。嗰時水庫將依然保持90%左右的庫容，唔會對發電、航運同埋沿岸城鎮尤其係重慶造成大嘅不良影響，而且隨住長江上游植樹造林、水土保持工作嘅進展，江水嘅泥沙含量亦都將會慢慢下降。\n但係工程嘅反對者好似黃萬里咁認為，長江上游河流所攜裹嘅除咗泥沙，仲有大粒啲嘅鵝卵石，喺三峽大壩築起之後將會極難排出，會造成堵塞，並且向上游延伸，進而影響重慶。之後喺2002年10月，國務院批准由三峽總公司承建長江上游干流金沙江上的烏東德、白鶴灘、溪洛渡同向家壩等四座巨型水電站，其建設目的之一就係為咗分擔三峽庫區嘅泥沙淤積，減緩三峽庫區嘅泥沙淤積速度，呢個亦都再度引起某些人們對三峽泥沙問題嘅擔憂。\n同沙淤積問題同樣極具爭議嘅，介有水位問題。喺三峽蓄水到135米後，有人發現從由大壩到庫尾之間嘅水位落差多達34.7米，遠遠超過咗工程論證報告認為嘅0.4米，因此擔憂重慶可能會喺三峽完全蓄水之後被淹沒。不過三峽驗收組副組長潘家錚對佢解釋，論證報告中計算嘅是滿蓄水後嘅情況，而且而家嘅庫尾水位其實係天然水位，它同大壩水位目前存在住巨大落差並唔人意外。\n對生態環境嘅影響同爭議.\n三峽工程對環境同生態嘅影響非常廣，其中對庫區嘅影響最直接同顯著，對長江流域也存在重大影響，甚至介有人認為三峽工程將會令到全球嘅氣候吊海洋環境發生重大變化。\n庫區嘅人對三峽工程影響環境嘅最大擔憂來自於水庫嘅污染。目前三峽兩岸城鎮同遊客排放嘅污水同活垃圾，都未經處理直接排入長江。喺蓄水後，由於水流靜態化，污染物唔可以及時下瀉而蓄積喺水庫中，因此已經造成咗水質惡化同垃圾漂浮，並可能引發傳染病，部分城鎮已喺其他水源採集生活用水。同時大批移民開墾荒地，都加劇了水體污染，並產生水土流失嘅現象。對此，當地政府正在大力興建污水處理廠同垃圾填埋場以解決污染問題，如果發現污染過於嚴重，都可能會採取大壩增加下洩流量來實現換水。\n三峽水庫庫容極大，因此必然會增加庫區地震嘅頻率。但支持工程嘅人士認為，當時論證壩址嘅時候，非常重要嘅一個考慮因素就係地質條件，三斗坪附近嘅巖體比較完整，斷裂少，歷史上亦極少發生有感地震，因此唔太可能發生破壞劇烈嘅強震。三斗坪嘅上游地區，地質條件主要係碳酸鹽巖，發生地震嘅可能性較大，但烈度估計最高都唔會超過6級，而三峽嘅主要建築物都係按照防7級地震烈度嚟設計架。由於三峽兩岸山體下部未來長期浸泡，因此山體滑坡、塌方同泥石流嘅頻率會增加，呢個將會係三峽工程所能造成嘅主要地質災害。而工程嘅反對者就質疑論證過程只考慮咗地質嘅靜態狀況，冇考慮蓄水後可能帶來嘅地質條件質變。\n根據葛洲壩水電站嘅運行經驗，三峽工程將會對周邊生態造成嚴重嘅衝擊。因為有大壩阻隔，魚類無法正常通過三峽，佢哋嘅生活習性同遺傳等會發生變異。三峽完全蓄水後將淹沒560多種陸生珍稀植物，但佢哋當中絕大多數喺淹沒線以上都有分佈，只有疏花水柏枝同荷葉鐵線蕨兩種完全喺淹沒線以下，而家都已經遷植。\n三峽蓄水後，水域面積擴大，水嘅蒸發量上升，因此會造成附近地區日夜溫差縮小，改變庫區嘅氣候環境。由於水勢同沙量嘅變化，三峽仲可能改變下游河段嘅河水流向同沖積程度，甚至可能會影響東海，甚至改變全球嘅環境。但係考慮到各海洋互通，以及長江三峽以下嘅一千多公里流程中仲有湘江、漢江、贛江等多條重要支流嘅水量匯入，因此估計唔會點影響全球海洋同氣候環境。而且環境嘅變化由多種可變因素交織形成，極其複雜，所以無法確定三峽工程會點影響環境。\n三峽工程亦有啲益環境嘅作用。三峽水電站，將會代替大批火電機組，每年減少消耗煤炭5000萬噸，減少排放二氧化硫等污染物同二氧化碳等溫室氣體。\n對風景名勝同文物古跡嘅影響.\n長江三峽係中國著名嘅風景名勝區，佢起自重慶奉節縣白帝城，蜿蜒約200千米至湖北宜昌南津關，由瞿塘峽、巫峽同陵峽組成，沿途地形險峻，山川秀麗，古跡眾多。喺水庫滿蓄水後，三峽嘅峽谷感將會受到一定程度嘅削弱，但係三峽兩岸山勢原本高拔陡峭，「夔門天下雄」等山巒多喺1000米以上，因此視覺觀感並唔會差異太多。同時，蓄水後，原先一啲幽深嘅景區亦將更加方便旅客探訪。不過，由於旅遊機構喺1990年代廣泛宣傳咗「告別三峽游」，令到人哋普遍認為蓄水後嘅三峽景致不再，因此自2003年以來，三峽嘅旅遊業就一落千丈。\n三峽周邊喺古代係巴文化同楚文化嘅交匯地。水庫淹沒區已探明嘅文物點有1200多個，由1992年起文物部門就開始進行搶救性發掘，預計可以喺2009年蓄水完成前搶救、保護完畢。另外，政府介對其中嘅全國重點文物保護單位同其他重要古建築文物設立專案、撥給專款予以保護。\n白鶴梁題刻位於重慶涪陵區城北長江江面上，係一組天然石樑，長度約1600米，有題刻165段，石魚18尾，揭示當地自唐代至清代間嘅72個年份嘅枯水資料，係世界上所發現嘅時間最早、延續時間最長、數量最多嘅水文題刻。三峽蓄水完成後，白鶴梁將會永遠淹沒喺水入面，文物部門已經喺佢周圍建設咗巨大嘅水下無壓透明容器以方便遊客觀賞同學者研究，令佢成為世界上第一座水下嘅博物館。\n張桓侯祠位於重慶雲陽縣縣城嘅對岸，依山傍水，係紀念三國名將張飛嘅巨大祠廟建築群，古建、碑刻等有好多。廟前有「江上風清」四個大字，由長江上抬眼望去，極其宏偉。2002年至2003年，文物部門按照「整舊如舊」原則對張桓侯祠實施咗整體搬遷，新址喺新雲陽縣城嘅對岸，東距原址32千米。\n石寶寨位於重慶市忠縣石寶鎮，佢35米高嘅寨樓，係中國唯一一座穿斗式構架嘅高層木建築，被譽為「世界八大奇異建築」之一。寨後有山，拔地而起，四面陡峭如印，名「玉印山」，山同寨渾然一體。由於地勢較高，石寶寨喺三峽蓄水後將會成為一座孤島，四面被水環繞。但是由於水位嘅抬高，令佢下面嘅山石有可能軟化、崩解，因此文物部門喺其周圍建造咗一道巨型圍堤，包圍住成個山寨。\n丁房闕—無銘闕均為位於重慶忠縣境內嘅漢代石闕。丁房闕為雙闕，坐落喺忠縣縣城，係罕見嘅廟前闕。無銘闕位於忠縣縣城外嘅古驛道旁，原為雙闕，而家僅存右闕。呢兩組漢闕而家都已搬到咗地勢較高嘅忠縣白公祠內。\n另外，地方政府仲對千年古鎮大昌鎮同屈原祠等實行了整體搬遷，對原本嘅三面臨水嘅白帝城實施原址保護，令佢成為一座江中島，而夔州古城（奉節縣城）等無法搬遷保護嘅就只可以永埋水底喇。"}
{"id": "7788", "revid": "53354", "url": "https://zh-yue.wikipedia.org/wiki?curid=7788", "title": "啟德機場", "text": "啟德機場（，）係舊時香港一個軍民兩用機場，響九龍灣填地上面。由1925年1月24號開張到1998年7月6號閂，總共74年。行政上佢係喺九龍城區，畀土瓜灣、新蒲崗、牛池灣同埋牛頭角圍住，機場跑道就伸入去九龍灣。啟德個名，嚟自啟德濱，20世紀初嗰度第一次填地。1962年至到閂呢一段期間，佢個官名係香港國際機場或者香港啟德國際機場；到咗1998年，赤鱲角嘅新機場落成，香港國際機場就由啟德搬去新機場。原本屬於啟德嘅兩個代號，即係IATA機場代碼HKG同埋ICAO機場代碼VHHH，都轉咗去赤鱲角機場。\n啟德機場曾經係全球最繁忙嘅國際機場之一，國際客運量曾經係全球第三高，而貨運量更加係全球第一。不過極之繁忙嘅啟德機場，唔單止坐落喺市中心，重只得一條跑道，周圍嘅樓密度高，空間好窄，所以已經到咗佢嘅發展極限。\n1998年閂咗之後，到而家為止，剩低塊地點用都重係有爭議。香港政府喺舊機場跑道末端起咗個啟德郵輪碼頭。\n特點.\n地理環境.\n啟德機場喺香港市區入面，新九龍西邊南岸，貼近維多利亞港。機場範圍以外係鬧市，三面環山。機場北面同埋東北面，大約10千米外有山，山高600米（2000英呎）；東面嘅山，距離跑道淨係得5千米。機場南面係維多利亞港，而海港外唔夠10千米，又係香港島另一個520米（1700英呎）嘅高山。只有機場嘅西面、同埋跑道東南面對正嘅鯉魚門峽角冇高山阻住。\n啟德機場，淨係得一條伸入維多利亞港嘅跑道，係喺九龍灣填海出嚟。飛機升降方向，分別係134°同埋314°，所以叫做「13跑道」同埋「31跑道」。13/31跑道，曾經加長過好多次，喺機場關閉之前，長度係3390米。喺跑道同埋東面觀塘之間，隔住條窄水道，而跑道嘅盡頭，就係高山民居。機師喺降落嗰陣，睇到格仔山上嘅巨型方格，就知道要轉彎，準備降落。由於地理環境嘅局限，飛機喺啟德升降難度極高。因為咁，啟德機場俾人話係「世界十大危險機場」之一。不過，亦都因為咁，令有啲航空公司，會派最有經驗嘅機師嚟揸香港航班，所以機場開咗咁耐，都唔係咁多大鑊空難。\n13/31跑道.\n13/31跑道（讀成「一三三一」跑道）呢個稱呼，嚟自國際航空界嘅習慣。呢條跑道可以畀飛機，以180°嘅相反方向升降，跑道數字，以嗰個方向嘅角度，唔要最後一個位數得出嚟，而第2個數字，亦可以喺第一個數字加18計（即180°），而啟德機場嘅兩個跑道，方向就屬於136°同316°。\n獨特嘅降落方式，同機場特殊環境，令到啟德機場嘅13跑道世界知名。喺13跑道着陸，對機師嚟講，有特別難度；而對乘客嚟講，亦算喺一個幾刺激嘅體驗。由於香港嘅盛行風係東風，年中用13跑道降落嘅機會，比31跑道多。要喺13跑道降落，飛機首先由長洲附近向西（航向270°）飛，並開始下降，繞過大嶼山西端，轉去東北（航向45°），然後喺大嶼山沙螺灣以北，改向東（航向88°）入機場，經過維多利亞港西部海港，飛入建築密集嘅西九龍上空。13跑道呢段向東航程，由1974年起有儀錶導航系統幫助（；同31跑道嘅儀錶着陸系統、類似，但喺唔帶領到着陸）。當飛機飛到九龍仔格仔山附近，機師就要靠目測右轉47°，對準伸入海港嘅跑道着陸。格仔山喺九龍仔公園附近嘅山仔，油咗紅白兩隻色，夜晚就用燈光照住。飛機喺呢度轉彎時，高度唔夠1000呎（300米），離着陸點只得1.4海里（2.6千米）。如果海港內吹嘅係強勁東北風，飛機仲要實施側風着陸。如果喺打風嗰陣，港內吹嘅係強度唔穩定嘅陣風，降落就仲難。而且跑道三面環海，左面好接近滑行道，靠近嘅一方雖然喺陸地，但唔係好遠就係滿佈樓房。\n對機上嘅乘客、特別係坐喺機艙右邊靠近窗邊嘅乘客嚟講，飛機降落時就好似係飛錯咗航道一樣。可以感覺到飛機同地面嘅距離越嚟越近，地面喺深水埗同旺角嘅擠迫街道、多層樓房同行人已經睇得好清楚，但喺前面就見唔到條跑道。兩邊嘅建築物好似就嚟要撞到機翼咁，有時更加可以清楚睇倒啲屋入面嘅電視畫面、或者天台上曬緊件衫嘅顏色。當飛機喺九龍城上空轉彎，跑道先喺前面出現。幾秒以後，起落架已經接觸到陸地，飛機停定後喺海港中央嘅跑道着陸。八秒鐘之內剎停飛機。\n對住喺航道之下嘅九龍城居民嚟講，曾經流行過一句話：「只要喺大廈高層攞住個晾衫竹就可以掃架飛機落嚟。」\n另一方面，飛機由31跑道向九龍城嗰邊起飛又係另一個奇觀。當飛機向鯉魚門方向滑行到跑道尾掉頭，準備起飛嗰陣，機師眼前淨係得前方數以千計嘅高樓大廈同海拔1300英呎（400米）高嘅獅子山同筆架山。飛機啱啱起飛嗰陣，因為驚撞山，機師就要將起機無耐架飛機轉向西飛。31跑道因為受到九龍城樓宇嘅限制，所以實際滑行距離比13跑道短，對航機起飛爬升率嘅要求亦都更高。所以，原定由13號跑道起飛、載滿乘客、貨物同燃料、仲去到最大起飛重量嘅航機，如果喺起飛前因為風向改變而需要改用31號跑道，就需要番返泊位、落咗啲貨嚟維持較高嘅爬升力。\n啟德機場喺市中心，部份導航同埋雷達設施需要起喺市區入面。除咗九龍仔格仔山同九龍仔公園之外，飛機入13跑道嘅導航燈起喺衙前圍道一座樓宇嘅天台上面，嗰棟樓宇曾經開設漢寶酒樓。喺九龍灣海旁觀塘繞道側亦都有一座塔型圓形雷達。\n擴建同埋搬遷.\n香港空運同客運增長得好快，啟德機場喺1990年代嘅設計乘客量係每年2400萬，但佢係到佢搬嗰日已經去到2800萬，再加上150萬公噸嘅貨物，以國際客運量屬於全球第3，貨運更加喺全球第1。\n之不過，啟德只得一條跑道，平均每個鐘有成要36班機升降，繁忙時間接近一分鐘一班，呢個已經係安全極限。而且，跑道同滑行道距離過近，任何嚴重意外都可能令機場癱瘓。\n早期嘅啟德機場同住宅區相距仲比較遠，但隨住住宅區同機場不斷擴展，機場嘅位置同住宅區變成只係同太子道東一街之隔。到咗1980年代，啟德四圍已經無空間可以發展。啟德用盡咗各種方法，喺有限嘅土地上擴展至到65個停機位，其中只有8個直接靠近客運大樓側邊。機場無論喺升降時間、停機位等都到咗使用嘅極限，航空公司要同香港開新綫都好難。\n1980年代初期，政府已經研究機場點發展，諗過晒香港境內有邊度地方可以起新機場。80年代尾，商人胡應湘曾經建議喺南丫島同大嶼山之間，用人工島方式起機場。基於當時香港前途因為香港主權問題唔明朗，所以冇落實興建方案，而改為盡量擴大啟德機場暫時解決需求，直至1990年先決定起新機場，選址係大嶼山西北面嘅赤鱲角。新機場喺1998年7月6號啟用嘅時候，啟德機場同時關閉。唔少設備、器材等喺午夜後先至由舊啟德搬去新機場，泊喺啟德機場嘅飛機亦都要飛到去新機場。\n噪音.\n噪音係啟德機場一個重要環境問題，飛機升降帶嚟嘅噪音影響區域好廣泛，包括近住啟德機場嘅九龍城、觀塘、九龍塘、旺角、深水埗到港島東區。由於噪音問題，航班喺深夜至清晨時間都唔會升降，令到啟德嘅航班升降數目設有一定嘅上限。香港政府喺1995年3月實施加強消減噪音措施，1995年11月，消減噪音措施再度加強。1997年6月就裝咗飛機噪音同飛行航道監察系統、開設飛機噪音投訴熱線，嚟減低飛機噪音對居民嘅滋擾。\n服務同設施.\n1946年開始，啟德機場由香港政府屬下民航處直接管理同營運。\n客運.\n客運係啟德機場最主要嘅功能。啟德機場啟用後有一座比較簡陋嘅客運大樓。1962年新客運大樓同埋停車場落成，並且喺1965年拆咗舊嘅客運大樓。新客運大樓經過多次擴建，使用到1998年閂為止。\n啟德機場客運大樓分做上下兩層。上層係離境大堂，有航空公司登記櫃枱同埋好多塊自動翻牌式航班顯示板；禁區入面就有入境處出境櫃位，保安檢查設施同免稅品店。離境大堂中央部份有一條去上層瞭望台嘅樓梯，嗰度成為唔少團體出發前拍影團體相嘅地方。離境大堂嘅上層有好多間餐廳，其中一間酒樓由美心集團經營，另外有「世界之窗」自助快餐店。離境大堂亦都有一個小型綜合宗教祈禱室。\n客運大樓下層係接機大堂，大堂有麥當勞快餐店同找換店等設施，並且有通道通去南面大樓外面嘅有蓋的士站同機場巴士站。下層禁區入面有入境處入境檢查櫃位同多條行李輸送帶。客運大樓就有停車場，並且有通道通去行人隧道連接九龍城，同行人天橋連接富豪機場酒店。\n經過多次擴充後嘅啟德機場，閂之前一共有32個登機門；當中只有8個連接登機橋，主要畀大型客機好似波音747使用。使用其他登機門嘅乘客需要步行去到地面轉撘連接巴士，到戶外嘅停機坪，再爬上樓梯登機。\n喺客運大樓天台有瞭望台，喺1960年代，送機人士可以喺瞭望台睇住親友上飛機。啟德機場的控制塔位於客運大樓頂層最高位置，可以睇倒成個機場停機坪同跑道嘅情況。\n空運.\n除咗客運之外，空運亦都係啟德機場嘅另一個主要用途，對香港嘅貿易同製造業帶嚟唔少貢獻。啟德機場有兩個空運貨站，第一個貨運站喺1976年5月落成，第二期擴建喺1984年4月落成；第二空運貨站就起喺九龍灣，嘅1991年3月落成，全部由香港空運貨站有限公司經營，並喺香港政府嘅專利協議下營運。1993年香港空運貨站處理嘅空運量超過100萬公噸，處理能力喺全球最高，理貨失誤率係全球最低之一。1997年，香港空運貨站嘅年處貨量已經超過150萬公噸。\n1950年代開始由香港飛機工程公司獨家提供飛機維修服務。香港飛機工程公司除咗提供運轉過程中嘅小維修外，亦都提供機體、引擎定期檢修，同埋機身內部改裝等嘅服務。\n連接交通.\n啟德機場喺九龍區市中心，交通方便。政府冇特別為啟德機場起高速公路或者鐵路，去啟德機場嘅主要道路包括太子道、觀塘道、東九龍走廊同後期興建嘅觀塘繞道；太子道建有行人天橋同隧道連接機場。現時經已改咗名做啟德隧道嘅機場隧道就係穿過機場跑道嘅下面嘅，連接九龍灣同土瓜灣。機場隧道入面有一個通去機場嘅出口，連接宋皇臺道同埋世運道，再通去客運大樓。\n啟德機場入面好多條路嘅名都同航空業有關，有啲路嘅英文名嚟自飛機型號：\n啟德機場閂之前有好多條機場巴士路線，全部喺1998年7月6日起啟德閉幕之後取消晒。\n機場出面嘅太子道東都有超過30條一般巴士路線來往香港同九龍各地。\n歷史.\n早期發展.\n20世紀初，何啟爵士同區德先生（又名區澤民）合資經營「啟德營業有限公司」，喺九龍灣北岸進行填海工程。1914年4月獲得政府批准，1916年工程展開。新填地面積有120英畝，原本計劃發展成為花園城市住宅區，畀避開中國動盪嘅人來住。填海地域以佢哋兩個人嘅名字命名，叫做啟德濱。1920年完成第一期工程、1927年完成第二期工程。但咁啱香港愛國運動思潮，多次擺工，尤其係省港大罷工，影響香港經濟。公司財政有困難，做唔落去，嗰陣香港政府擔心國民政府，會趁機收返香港，好似中國其他英租界咁，就屬意令呢一大幅空置土地用作機場用途，加強防務。土地先後成為英國皇家空軍機場、飛行會同飛行訓練中心。\n1924年12月，美國人哈利·亞弼（Harry Abbott）向啟德營業有限公司租咗一部份填海土地，開辦飛行學校。1925年1月24日（農曆新年元旦）係啟德第一次飛行紀錄嘅日子。同年香港政府建議保留啟德嘅土地，第時有需要嗰陣，用嚟起機場。香港政府嘅報告指，啟德一帶嘅土地係香港可以搵到嘅最大面積土地，可以用嚟起跑道同停泊飛機，而隔離嘅九龍灣嘅海灣則可以用嚟做水上飛機降落同停泊，因此啟德係最啱佢做機場用途嘅地。亞勃特嘅飛行學校冇幾耐就停辦咗，而由於啟德營業有限公司冇辦法將土地發展成住宅區，啟德正式被徵用為機場。1927年3月起，英國皇家空軍嘅飛機開始喺啟德嘅土地停泊。政府就喺同年12月同啟德投資公司達成協議，由政府用100萬1250港元買咗塊地。\n政府開始擴充啟德以作為機場用途。1928年，啟德土地起咗一條混凝土下水滑道，畀水上飛機喺九龍灣升降用，機場基本工程喺1930年完成。同年香港政府請咗第一位機場監督，同時並由嗰陣嘅海港署（Harbour Department）負責管轄各種飛行活動。1934年，亞洲第一間飛行學院遠東飛行訓練學校（Far East Flying Training School）喺啟德開辦。1935年，第一座指揮塔同飛機庫落成。\n1936年係香港航空史嘅重要一年，第一間商業航空公司：英國帝國航空公司（Imperial Airways，即係英國航空嘅前身）提供來往香港嘅客運服務。3月24號，第一班定期商業客運航班喺檳城飛嚟香港。之後，陸續有好多間航空公司加入提供航班服務，包括：泛美航空公司來往三藩市；法國航空公司來往印度支那半島；中國航空公司來往廣州同上海；歐亞航空公司（Eurasia Aviation Corporation）來往北京。1939年，長457米嘅第一條正規跑道落成。呢條東西向嘅跑道叫做07/25跑道，位置喺新蒲崗一帶。飛機起落嗰陣，需要將清水灣道（今彩虹道一段）嘅車截停。嗰陣皇家空軍喺啟德機場側邊，鑽石山大磡村一帶起咗一座飛機庫。\n二次大戰期間.\n1941年12月8號，日軍開始進攻香港，喺嗰日轟炸啟德機場，好快就將英國皇家空軍嘅飛機同埋設施摧毀。香港喺同年12月25號畀日本佔領。日軍喺1942年3月擴建啟德機場，請咗幾千個工人炸毀古蹟宋王臺，得嚟嘅石頭喺原有嘅07/25跑道以外起咗一條橫跨清水灣道嘅13/31跑道。13/31跑道嗰陣長1,371米，喺1943年年底起好咗，機場西北面嘅九龍寨城石牆，同埋隔離嘅20幾條鄉村亦都被拆毁。日軍拆咗原本嘅航空大樓。\n啟德機場喺第二次世界大戰後期畀盟軍嘅猛烈轟炸，嚴重損毀。最後日本喺1945年8月15號投降。戰後政府重建機場，剷平埋聖山淨低嘅「宋皇臺」部份。\n戰後發展.\n1946年，香港政府立民航處，專管香港嘅航空服務。\n1954年嗰陣，政府發表機場發展計劃總綱，決定發展啟德成國際機場。政府填海起咗一條長2,194米、由九龍灣伸到去維多利亞港嘅新跑道代替舊跑道。哩條跑道就係啟德機場一路用到關閉前仲喺度用嘅13/31跑道。九龍灣填海工程喺1958年9月完成，跑道喺9月12號正式啟用。工程將啟德機場南移，原有跑道嘅一部份改建做停機坪，北面嘅部份就發展成新蒲崗工業區同埋太子道東，而起喺鑽石山大磡村隔離嘅一座皇家空軍飛機庫就冇俾人拆。1959年，跑道燈光系統啟用。\n1962年，啟德機場新客運大樓同埋停車場都起好開始用，控制塔都遷埋去新客運大樓，而舊嘅客運大樓就喺1965年拆咗。1970年，跑道擴展成為長2,541米，嚟應付新一代大型噴射客機嘅需要。同年4月11號，第一班波音747定期航班降落喺啟德機場，由泛美航空營運。1974年1月7號，機場裝咗入場儀表導航系統，俾飛機喺惡劣天氣下亦都可以喺13跑道降落，機場用量大幅增加。跑道喺1975年再填海擴展到3,390米，當時有31間航空公司喺香港經營。1970年代初開始，皇家空軍已經唔再用啟德機場，啟德變咗做全民用機場。\n1976年，貨運站正式啟用；二次監察雷達亦都開始用嚟加強管制航空交通。同一年嘅11月5號，可以超音速飛行嘅和諧式客機第一次喺啟德機場降落。第二日和諧機經過新加坡之後又嚟香港正式訪問。嗰陣啟德機場嘅客運量係400萬幾人。\n1980年代以後.\n1982年，機場客運大樓第四期擴建工程攪掂。同一年富豪機場酒店開業，成為唯一喺啟德機場附近嘅酒店。1998年機場搬咗之後改名叫做富豪啟德酒店，之後又改名做富豪東方酒店。\n1986年，啟德機場嘅全年客運量第一次突破1000萬人。1987年，政府為咗喺新機場有定案之前提高旅客容量，於是繼續擴建同埋改善啟德機場。1988年，機場客運大樓第五期擴建工程攪掂，每年處理到1800萬人嘅旅客量，機場入境管制亦都全面實施咗電腦化。\n1990年，六四事件發生之後嘅第二年，為咗恢復港人對前景信心，港府啟動咗玫瑰園計劃，其中包括喺赤鱲角起新機場，即係宜家嘅香港國際機場，但係啟德嘅擴建工程仲未停止。1991年，二號貨運站正式用，每年處理到150萬公噸嘅空運貨物量。政府亦將喺啟德機場隔離、新蒲崗對面嘅警察會俱樂部同埋球場搬走，用嚟起東面停機坪。擴建工程喺1992年攪掂，哩次擴建提供咗多1個商務飛機嘅停泊區同埋4個波音747-400飛機嘅停機位。南面停機坪嘅擴建就喺1994年攪掂，為波音747飛機額外提供咗11個停機位。擴建之後每年處理到2400萬人嘅旅客量，亦都係啟德機場最後一次大型擴充工程。\n1996年，啟德機場喺國際客運量方面，喺全球最繁忙機場嘅第三位，處理咗2950萬個國際旅客；而喺國際貨運吞吐量方面總共處理咗156萬公噸嚟自世界各地嘅貨品，係全球第一。\n完成歷史任務.\n1998年7月5號夜晚，啟德機場終於完咗咁多年嚟嘅歷史任務。最後一班喺啟德機場降落嘅航班，係當晚11點8由重慶嚟到香港嘅港龍航空 KA841號班機；而最後一班喺啟德機場起飛嘅航班，就係7月6號半夜12點02分起飛，由香港飛去倫敦希斯路機場嘅國泰航空 CX251號班機。\n最後一班航機喺啟德機場飛走咗之後，機場嘅搬遷計劃全速進行，所有泊喺啟德機場嘅29架飛機全部飛去赤鱲角機場。當所有飛機喺啟德機場飛走晒之後，當時嘅政務司司長陳方安生同埋民航處處長施高理（Richard Siegel）主持咗跑道熄燈儀式。1點17分，施高理用 \"Goodbye Kai Tak, and thank you!（拜拜啟德，多謝你！）\" 作為告別嘅說話，㩒掣熄咗跑道全部嘅燈，正式幫啟德機場嘅歷史畫上咗句號。客運大廈離境同接機大堂就由警員清場，有啲可以喺新機場用嘅嘢亦都通宵搬咗過赤鱲角。7月6號朝早6點半終於搬完，赤鱲角新機場正式開始咗運作。7月10號，原本係為咗保障啟德機場航道安全而訂立嘅建築物高度限制正式撤銷，九龍區嘅建築物高度唔再受到限制。\n啟德機場閂咗之後，客運大樓冇即刻拆。政府以短期租約形式將客運大樓出租，曾經成為政府臨時辦公室、汽車展銷廳、小型賽車場、士碌架場地、遊戲機中心、保齡球場等。啟德機場嘅跑道同停機坪等露天地方，就成為高爾夫球場、燒烤場、「大笪地」跳蚤市場同埋一啲大型活動，例如嘉年華同埋風箏比賽等嘅舉辦場地。\n1998年10月26號，政府開始喺啟德機場北停機坪嘅3個位置清拆建築物，又開始除污工程，清除跑道地底下面有成11公頃嘅有毒油污。哩啲油污係長年累積嘅飛機燃料滲咗入去地底而造成嘅，除污工程係香港有史以來規模最大嘅同類項目。工程喺2001年攪掂。\n客運大樓同埋停車場最後喺2003年12月至2004年1月期間拆晒，而接駁富豪東方酒店同埋客運大樓嘅行人天橋喺2006年6月都拆埋。\n事故.\n啟德機場嘅地理環境特殊，飛機升降並唔容易，但係發生嘅嚴重意外並唔多。除咗因為機場管理得好之外，亦都可能係因為機師都覺得喺啟德升降係特別嘅挑戰而加倍留心。航空公司對喺香港起降嘅航班機師要求亦都特別嚴格，通常只會交俾有足夠經驗嘅機師嚟擔任。部分航空公司更加會要求機師做咗模擬飛行訓練先嚟熟習啟德嘅環境。\n以下簡述啟德機場比較嚴重嘅意外事故："}
{"id": "7789", "revid": "158703", "url": "https://zh-yue.wikipedia.org/wiki?curid=7789", "title": "2006年泰國軍事政變", "text": "2006年泰國軍事政變發生喺泰國當地時間2006年9月19日深夜。泰國皇家軍隊趁總理丘達新去美國紐約出席聯合國大會嗰陣發動軍事政變，呢個係泰國十五年嚟第二次軍事政變。泰國軍方通過電視台同埋電台宣佈，解散看守政府總理丘達新領導嘅內閣，由一個叫做泰國國家管理改革委員會嘅軍事組織全權接管國家政權。\n經過.\n第一日.\n2006年9月19號，14架坦克駛入泰國首都曼谷嘅街道，並抵達泰國政府大樓，有大概50名士兵進入咗泰國政府大樓。隨即，泰國陸軍司令頌提宣佈泰國總理丘達新被辭職。軍方話，喺軍事政變過程中，軍警無遭遇任何武力抵抗，副總理奇猜•萬那薩提同國防部長探馬叻已經被罷免並被逮捕。\n正喺紐約參加聯合國大會嘅泰國看守政府總理丘達新喺19號稍後已經表示願意辭職，佢原定19號喺第61屆聯合國大會一般性辯論上嘅發言亦被取消。據報導，丘達新會比原訂計劃早一日喺9月21號回國。\n第二日.\n據9月20號消息，丘達新已經喺當地時間19號晚啟程去紐約市甘迺迪國際機場，準備離開美國，前往英國倫敦。\n同日，泰國軍方一名女發言人宣佈禁止五人以上嘅政治集會，重話會盡快還政於民，舉行選舉，但無提出確實選舉日期。\n夜晚，泰國嘅電視台指泰王拉瑪九世已委任頌提接管政權，軍政府將維持兩週，後將政權移交臨時政府，修改憲法，明年10月舉行大選，還政於民 。\n另外，頌提暗示啱啱被推翻嘅丘達新好有可能會俾新政府起訴。\n惠譽同標準普爾畀泰國嘅長期外幣債信評等為「BBB+」，長期嘅本幣債信評等為「A」，而短期嘅外幣債信評等為「A2」，短期嘅本幣債信評等為「A1」。\n軍事政權嘅成員.\n軍事政權嘅第11份官方聲明概述佢嘅領導成員。會議正式自稱國家管理改革委員會，成員包括泰國軍方同員警嘅所有領導。\n國內反應.\n由於軍方實施言論管制，公眾嘅意見未能真確反映。\n媒體.\n曼谷最大嘅英文報紙《The Nation》嘅社論畀政變一個有力嘅支持。社論形容丘達新係貪婪嘅政客，為咗個人利益而犧牲公眾利益。它更認為丘達新呢類人士應該喺選舉或者喺和平示威形式嘅公眾壓力下被摒棄。但係，佢亦話政變可能係一個有需要存在嘅魔鬼。然而，社論話：「雖然奪權冇導致傷亡，但仍然係暴力嘅政治形式，咁同泰國人心中嘅民主志向有啲不符。民主必然早啲歸來。」"}
{"id": "7805", "revid": "19607", "url": "https://zh-yue.wikipedia.org/wiki?curid=7805", "title": "水晶的新傳說太空戰士XIII", "text": ""}
{"id": "7811", "revid": "214935", "url": "https://zh-yue.wikipedia.org/wiki?curid=7811", "title": "RDF", "text": "RDF（英文全名：Resource Description Framework，意思係資源描述架構）係一種用於描述Web資源嘅標記語言。"}
{"id": "7813", "revid": "198212", "url": "https://zh-yue.wikipedia.org/wiki?curid=7813", "title": "連中三元", "text": "連中三元本指科舉連中解元 會元 狀元三元。\n而家連中三元或帽子戲法（\"Hat Trick\"）嘅意思通常係，同一場波入面，一個球員入三球，或者一隊波連贏三場。\n來源.\n帽子戲法呢個術語源自板球，每當有投手可以投到三個好球而令對手嘅三個擊球手出局，就會得到頂榮譽帽。於是乎後來就將呢種獎勵形式變成術語，重擴展到其他球類運動之上。\n而家最普遍會聽到呢個術語嘅，就係喺足球。如果有球員可以喺一場波入三球，講波佬就會話佢大演帽子戲法或連中三元。"}
{"id": "7828", "revid": "259", "url": "https://zh-yue.wikipedia.org/wiki?curid=7828", "title": "羅策群", "text": "羅策群（），廣東興寧人，抗日殉國將領。\n羅策群係保定軍校六期工科畢業，畢業後返廣東當兵，係陳濟棠手下營長同團長。抗戰開始時，佢已經係第六十六軍一五九師四七五旅旅長。抗戰開始後，余漢謀從廣東調第六十六、八十三軍開赴上海淞滬前線，一五九師就曾經擊敗日軍久留米師團。羅因為戰功昇做少將副師長。南京保衛戰之中，第一五九師師長病咗，由羅策群代理師長。之後決定放棄南京，六十六同八十三軍一齊突圍。一五九師打前鋒，去到紫金山遇敵受阻，幾次都衝唔過去。羅策群於是高呼「丟那媽，幾大就幾大，唔好做衰仔！」，親自同手下一齊衝鋒，結果中彈殉國。而羅策群呢幾句說話，日後成為廣東軍隊嘅名言。"}
{"id": "7830", "revid": "14", "url": "https://zh-yue.wikipedia.org/wiki?curid=7830", "title": "X JAPAN", "text": "X JAPAN係一隊日本搖滾樂隊組合，1982年由負責打鼓同鋼琴嘅YOSHIKI同負責主音嘅Toshl為中心開始，最初樂隊叫做 X（エックス），1988年，出版首張專輯「VANISHING VISION」，由自組嘅唱片公司發售，而且喺地下音樂排行榜上長期排頭位，創地下樂團最暢銷記錄，之後同 SONY 簽約。後嚟喺1989年推出第二張專輯「BLUE BLOOD」，確立咗佢哋嘅音樂風格，同時憑單曲「ENDLESS RAIN」，獲得日本有線大賞最優秀新人賞同全日本有線大賞最優秀新人賞，而且榮獲ORICON排行榜一九八九年度新人最佳唱片銷售量第一名。1997年9月22號，X JAPAN宣佈解散，但去到2007年X JAPAN又正式復活。\n成員.\n以下係1987年之後嘅X，同1992年開始嘅X JAPAN成員。獨立樂團時期加入過嘅音樂人未包含在內。"}
{"id": "7834", "revid": "70546", "url": "https://zh-yue.wikipedia.org/wiki?curid=7834", "title": "中藥", "text": "中藥（），即係響中醫理論下應用嘅藥物。包括藥材、中藥飲片、中成藥等等。其中唔少中藥響使用之前都要經過炮製，最早嘅醫藥典籍係漢代嘅《神農本草經》，其中記載咗包括來自動物、植物、礦物嘅 365 種藥。隨著近年對中藥作用同本質嘅深入研究，逐漸形成一個更為科學嘅概念：中藥就係由中醫藥理論應用之下藥物總稱。中藥不但包括草藥、飲片，而且包括從傳統藥物中發現嘅新活性成分同埋組分。同目前所謂嘅「西藥」最大嘅區別在於中藥臨床應用係基於中醫藥理論。\n中藥主要來源於天然藥同埋佢嘅加工產品，包括植物藥、動物藥、礦物藥、部分化學、生物製品藥物。其中植物藥佔 80%，使用植物藥最普遍。古代本草書籍所載嘅中藥已逾3000 種，經過整理之後達倒 12,800 多種。"}
{"id": "7837", "revid": "1811471", "url": "https://zh-yue.wikipedia.org/wiki?curid=7837", "title": "台北", "text": "臺北（），意思係「臺灣之北」，本來係指台灣北部地區，後來淨係用喺都市上嘅「臺北」。\n一般嚟講，臺北呢個稱呼跟住時代轉變，而有唔同嘅包含範圍。20世紀初之前，臺北嘅聚落範圍只包含所謂嘅「三市街」──艋舺、大稻埕以及臺北城，即係家下嘅臺北舊城區；即使係1960年代所指嘅「臺北」，依然係狹義稱呼包括大安區，松山區，大同區，信義區，中正區，中山區同埋萬華區在內嘅臺北市舊市區。但係由於舊城區逐漸沒落，商業重心同埋市政核心東移，以及大量來自臺灣中南部嘅外來人口聚居喺周圍衛星市鎮，今日稱臺北嘅意義，有時泛指包含臺北市與臺北縣、基隆市在內嘅大臺北地區。不過就行政區劃嚟講，「臺北」通常係指臺北市。\n臺北可以係指："}
{"id": "7838", "revid": "1276058", "url": "https://zh-yue.wikipedia.org/wiki?curid=7838", "title": "愉景灣", "text": "愉景灣（Discovery Bay）係香港大嶼山東北部一個灣，同時係一個低密度住宅區。個灣正名叫大白灣（或者就咁叫大白），成個愉景灣住宅區就夾埋隔籬二白灣（二白）、三白灣（三白）同埋四白灣（四白）。愉景灣同香港島西環差約16千米，同2005年開嘅香港迪士尼樂園差兩千米左右。佢南面就係神樂院。家下有1萬4千幾人住，好多外國人，來自30幾個國，而多數係外國人。行政上愉景灣歸離島區。\n歷史.\n愉景灣係一間地產公司1970年代後期起嘅，原先設計係喺當地起一個度假屋村，後尾間公司響1970年代金融風暴頂唔住，結果落入香港興業手。愉景灣實在好唔方便（當時只有飛翔船），加上租金又貴，所以後來發展商就將淨低度假屋低價公開發售，變成家下海蜂路、海景路一帶低密度住宅區。後尾發展商響高爾夫球場起兩幢樓，再用「低呎價高級享受」作招徠，吸引一批嚮往外國生活形式嘅人來住，愉景灣就咁變成當時留港外國人主要聚居地。隨住政府1990年代搞香港機場核心計劃，愉景灣居住人數大增。發展商就係咁開拓新地，重起埋配套基建，好似去竹篙灣嘅愉景灣隧道，就響2000年5月27號通車，係香港第一條由發展商自己畀錢起嘅行車隧道。家下愉景灣重係發展緊。\n2004年，香港政府審計署寫咗份報告，話愉景灣響1977年起嗰時，個發展商香港興業修改過發展大綱，將原本渡假用途改為住宅用途。\n生活.\n愉景灣基礎建設差唔多全部係由香港興業發展同管理，好似路、社區設施、水電、燃料等等。政府設施只有消防局、郵局同一間公立學校。\n設施.\n愉景灣有唔少設施，好似人造沙灘，四個會所（哥爾夫球會、遊艇會、康樂會、海澄湖畔住客會所），其他設施重包括網球場、壁球場、桌球室、泳池、健身室、桑拿同埋蒸汽浴室等。\n交通.\n交通有船有巴士。愉景灣交通服務有限公司喺愉景灣經營十幾條全日嘅區內巴士線，另外有巴士去東涌站、香港國際機場同欣澳站。愉景灣航運服務有限公司就全日經營來回愉景灣同中環嘅小輪。哥爾夫球會同遊艇會都有自己嘅巴士，亦有其他車可以租。\n另外有兩條街渡航線經神樂院去坪洲同梅窩。\n教育.\n區內有三間幼稚園，三間小學（私立嘅愉景灣國際學校、智新書院同政府津貼嘅聖公會偉倫小學）同埋一間中學（智新書院）。"}
{"id": "7840", "revid": "42683", "url": "https://zh-yue.wikipedia.org/wiki?curid=7840", "title": "田代政", "text": "田代政（，，）係日本電視演員。佢係因為犯咗偷拍裙底，浴室偷窺等性罪行，同埋濫用藥物等等各式各樣嘅罪行而出名。"}
{"id": "7841", "revid": "22762", "url": "https://zh-yue.wikipedia.org/wiki?curid=7841", "title": "田代政志", "text": ""}
{"id": "7842", "revid": "22763", "url": "https://zh-yue.wikipedia.org/wiki?curid=7842", "title": "田代昌志", "text": ""}
{"id": "7843", "revid": "22765", "url": "https://zh-yue.wikipedia.org/wiki?curid=7843", "title": "田代正志", "text": ""}
{"id": "7844", "revid": "22766", "url": "https://zh-yue.wikipedia.org/wiki?curid=7844", "title": "田代雅志", "text": ""}
{"id": "7845", "revid": "123770", "url": "https://zh-yue.wikipedia.org/wiki?curid=7845", "title": "岩手縣", "text": "岩手縣（）係日本本州東北地方嘅其中一個縣，係一個農業區。岩手縣嘅面積係日本47個都道府縣入面第二大嘅，只係細過北海道，而人口就有1,229,432。岩手縣北邊係青森縣、西邊係秋田縣、南邊係宮城縣。首府同最大城市係盛岡市。"}
{"id": "7846", "revid": "200717", "url": "https://zh-yue.wikipedia.org/wiki?curid=7846", "title": "宮城縣", "text": "宮城縣係日本本州嘅其中一個縣，喺日本東北部，對住太平洋。\n佢嘅最大城市係仙台市。"}
{"id": "7847", "revid": "259", "url": "https://zh-yue.wikipedia.org/wiki?curid=7847", "title": "山形縣", "text": "山形縣係日本本州嘅其中一個縣，屬於山區。"}
{"id": "7848", "revid": "259", "url": "https://zh-yue.wikipedia.org/wiki?curid=7848", "title": "福島縣", "text": "福島縣係日本本州嘅一個縣，位於北緯37度至38度之間（同中國嘅山東半島同埋美國嘅三藩市同緯度）。南北距離133km，東西距離166km，總面積13,781平方公里，面積喺日本47個都道府縣之中排第三。\n福島縣係2011年日本東北地震嘅主要受災地區。"}
{"id": "7849", "revid": "259", "url": "https://zh-yue.wikipedia.org/wiki?curid=7849", "title": "茨城縣", "text": "茨城縣係日本本州嘅其中一個縣，東部對住太平洋，喺千葉縣北面。"}
{"id": "7850", "revid": "158703", "url": "https://zh-yue.wikipedia.org/wiki?curid=7850", "title": "栃木縣", "text": "栃木縣，以前又叫做橡木縣、杤木縣，係日本本州嘅其中一個縣，喺埼玉縣北面，屬於內陸地區。"}
{"id": "7851", "revid": "259", "url": "https://zh-yue.wikipedia.org/wiki?curid=7851", "title": "群馬縣", "text": "羣馬縣係日本本州嘅其中一個縣，係喺日本內陸。"}
{"id": "7852", "revid": "1385297", "url": "https://zh-yue.wikipedia.org/wiki?curid=7852", "title": "神奈川縣", "text": "神奈川縣（日文：）係日本本州嘅其中一個縣，喺東京灣，鄰近東京都。\n佢嘅人口係全日本第二多，僅次於東京都。佢嘅主要城市有橫濱市、川崎市。而呢個縣嘅政廳係橫濱市。"}
{"id": "7853", "revid": "259", "url": "https://zh-yue.wikipedia.org/wiki?curid=7853", "title": "滋賀縣", "text": "滋賀縣係日本本州嘅其中一個縣。"}
{"id": "7854", "revid": "259", "url": "https://zh-yue.wikipedia.org/wiki?curid=7854", "title": "兵庫縣", "text": "兵庫縣係日本本州嘅其中一個縣，喺日本嘅西部。\n佢嘅首府係神戶市。"}
{"id": "7855", "revid": "194323", "url": "https://zh-yue.wikipedia.org/wiki?curid=7855", "title": "奈良縣", "text": "奈良縣（；）係日本本州嘅其中一個縣，係一個內陸縣。首府係奈良市。"}
{"id": "7856", "revid": "1386368", "url": "https://zh-yue.wikipedia.org/wiki?curid=7856", "title": "和歌山縣", "text": "和歌山縣喺日本本州紀伊半島西面，屬近畿地方，首府係和歌山市。"}
{"id": "7857", "revid": "259", "url": "https://zh-yue.wikipedia.org/wiki?curid=7857", "title": "山口縣", "text": "山口縣（；）係日本本州嘅其中一個縣，喺本州最西端。由於佢特殊嘅地理位置同埋海流嘅關係，自古以來就同朝鮮半島有頻繁交流。\n交通.\n搭飛機由東京羽田機場到山口宇部機場大概要 1 小時 45 分鐘。搭巴士由山口機場到小郡車站大概要 30 分鐘。搭 JR 東海道，山陽新幹線到小郡車站大概要 5 小時 35 分鐘。搭 JR 山口線由小郡車站到山口車站大概要 23 分鐘。由新大阪車站出發大概要 2 小時 30 分鐘。"}
{"id": "7858", "revid": "259", "url": "https://zh-yue.wikipedia.org/wiki?curid=7858", "title": "廣島縣", "text": "廣島縣（日文假名：ひろしまけん；羅馬拼音：Hiroshima-ken）係日本一個縣，屬一級行政區。首府廣島市，係中國地方最大都市，亦係日本嘅政令指定都市。\n地理.\n佢喺本州西端中國地方，面向瀨戶內海。東面係岡山縣、北面係鳥取縣同島根縣、西面係山口縣、南面係瀨戶內海。\n經濟.\n廣島都市圈同備後都市圈係呢個縣嘅工（汽車產業）、商業中心。縣內有豐富嘅海、山等自然資源，農業、漁業興盛，所以有日本嘅縮圖嘅稱呼。"}
{"id": "7859", "revid": "259", "url": "https://zh-yue.wikipedia.org/wiki?curid=7859", "title": "岡山縣", "text": "岡山縣係日本本州嘅其中一個縣。"}
{"id": "7860", "revid": "171096", "url": "https://zh-yue.wikipedia.org/wiki?curid=7860", "title": "島根縣", "text": "島根縣係日本本州嘅一個縣，喺日本西部，屬於農業地區。據日本古籍《古事記》，島根縣係日本文化發源地之一。"}
{"id": "7861", "revid": "259", "url": "https://zh-yue.wikipedia.org/wiki?curid=7861", "title": "鳥取縣", "text": "鳥取縣喺日本本州向日本海嘅一邊，屬中國地方嘅山陰地方，縣都係鳥取市。\n觀光.\n鳥取沙丘係日本最大嘅沙丘，有16公里長，2.4公里闊，高低落差達90公尺。"}
{"id": "7862", "revid": "259", "url": "https://zh-yue.wikipedia.org/wiki?curid=7862", "title": "長野縣", "text": "長野縣係日本本州嘅其中一個縣。佢係位於日本中部山區，屬於內陸縣份。"}
{"id": "7863", "revid": "259", "url": "https://zh-yue.wikipedia.org/wiki?curid=7863", "title": "新潟縣", "text": "新潟縣（潟讀式，；），係日本本州中部嘅縣，首府係新潟市。「潟」喺中文不時寫錯做「瀉」。\n氣候.\n氣温，降雨量，濕度，日照時間（1971-2000）\n人口.\n根據1888年嘅統計，大約有166萬人，係繼東京、大阪之後，日本人口第一多數嘅行政區域（→行政區人口一覽、參考）。而家就大約有241萬人，排名第14位。\n經濟.\n農業.\n新潟縣主要係農業區，專門種稻。佢嘅稻米產量係全日本第二位，差過北海道。佢最好嘅米係新潟越光米（コシヒカリ）。啲日本人話係日本最好嘅。因為咁，同稻米相關嘅米菓（煎餅、菓子等等）生産量亦係日本第一。而日本酒則僅次於兵庫縣、京都府，係日本第三位。\n新潟縣長岡市嘅山古志村、魚沼村等等二十幾條村，係日本錦鯉嘅發源地。\n工業.\n新潟主要工業產品包括：金屬器具、編織品等等。"}
{"id": "7864", "revid": "259", "url": "https://zh-yue.wikipedia.org/wiki?curid=7864", "title": "岐阜縣", "text": "岐阜縣係日本本州嘅其中一個縣，位於日本中部，係日本嘅內陸縣份之一。"}
{"id": "7865", "revid": "259", "url": "https://zh-yue.wikipedia.org/wiki?curid=7865", "title": "靜岡縣", "text": "靜岡縣（、）係日本位於本州中部嘅一個縣，縣廳位於靜岡市。目前靜岡縣嘅知事係川勝平太。\n佢係日本人口第十大縣。縣內有兩個政令指定都市濱松市同靜岡市。靜岡縣喺歷史上被分為伊豆、駿河同遠江三個令制國。\n概況.\n靜岡縣大致位於日本本州嘅中間，面對太平洋。東西頭尾相距 155 公里；南北兩頭相距 118 公里。總面積 7779 平方公里。\n靜岡縣東西方呈長方形，沿住遠州灘、駿河灣同相模灣伸廷開去，處於約 500 公里長嘅海岸線，北面重有 3000 米高嘅山岳圍住。北部山區幾條河聚成咗富士川、大井川同天龍川等大河，縱貫縣內。\n靜岡縣四季分明。除咗北部山區之外，總括嚟講係海洋性氣候，就算係冬天時喺平原地區都好少會落雪。\n交通.\n靜岡縣位於日本東西交通嘅交滙點，自古以嚟都係日本嘅主要交通要道。今時今日喺交通上嘅重要性有增無減，東海道新幹線、東名高速公路係日本交通嘅大動脈。\n靜岡機場同第二東名高速公路起緊，今後靜岡縣嘅交通將會進一步得到發展。"}
{"id": "7866", "revid": "259", "url": "https://zh-yue.wikipedia.org/wiki?curid=7866", "title": "愛知縣", "text": "愛知縣（；）係日本本州嘅其中一個縣。首府係名古屋市。\n歷史.\n愛知縣喺古代其實係由尾張國、三河國同穗國呢三個地方所組成。後來尾張同穗國喺大化改革中合二為一。1871年，日本實行廢藩置縣，除咗知多郡外嘅尾張成為咗名古屋縣，而三河就同知多合併成額田縣。\n名古屋縣喺1872年4月改名叫做愛知縣；之後再喺同年嘅11月27號同額田縣合併成今日嘅愛知縣。\n地理.\n愛知縣位於日本群島中央，向南可以經三河灣同伊勢灣去到太平洋。東面同靜岡縣接鄰；東北面係長野縣；北面係岐阜縣；西面就係三重縣。縣嘅東西面相距 106 公里，南北面相距 94 公里；成個縣總面積係 5153.81 平方公里，大約佔全日本面積嘅 1.36 ％。最高點係海拔高 1415 公尺嘅茶臼山。\n行政區劃.\n轄下一共有 35 市 10 郡 26 町 2 村\n尾張地方\n西三河地方\n東三河地方\n經濟.\n愛知縣係日本少數以工業為經濟主導嘅縣。好似以豐田汽車為首嘅呢類工業係縣內就有唔少。豐田汽車係1937年成立，汽車產業發展使高度經濟成長期以降以後，成為咗一門發達嘅產業。\n產業.\n縣內總生產喺2004年有 34 兆 6503 億日圓，佔日本國內生產總值嘅 7 %。\n經濟界.\n過去的「五攝家」.\n五攝家係以愛知縣名古屋市為根據地的中部圈財界嘅一群名門企業，包括有舊伊藤財閥系企業嘅東海銀行同松坂屋、基建企業嘅名古屋鐵道、日本中部電力同東邦燃氣五家商社所構成。曾經獨佔中部經濟聯合會（簡稱「中經聯」）、名古屋商工會議所（名商）等經濟團體嘅代表，名古屋觀光酒店及名古屋波士頓美術館等主導負責的企業。\n人口.\n愛知縣嘅人口喺所有都道府縣之中排第四，有 7146518 人（2003年5月1號）。喺縣內咁多個市町村入面，名古屋市嘅人口最多，有 2190549 人；人口最少嘅係富山村，只係得 212 人。\n交通.\n過去愛知縣嘅交通主要係依靠火車嚟連接。但係自從中部國際機埸開咗之後，對外嘅交通就大大咁改善咗。由名铁名古屋站搭火車到中部國際機埸只係需要半粒鐘。"}
{"id": "7867", "revid": "194323", "url": "https://zh-yue.wikipedia.org/wiki?curid=7867", "title": "三重縣", "text": "係日本本州嘅其中一個縣。"}
{"id": "7868", "revid": "259", "url": "https://zh-yue.wikipedia.org/wiki?curid=7868", "title": "富山縣", "text": "富山縣係日本本州嘅其中一個縣。"}
{"id": "7869", "revid": "259", "url": "https://zh-yue.wikipedia.org/wiki?curid=7869", "title": "石川縣", "text": "石川縣係日本本州嘅其中一個縣。"}
{"id": "7870", "revid": "1309763", "url": "https://zh-yue.wikipedia.org/wiki?curid=7870", "title": "福井縣", "text": "福井縣係日本本州其中一個縣。"}
{"id": "7871", "revid": "123158", "url": "https://zh-yue.wikipedia.org/wiki?curid=7871", "title": "埼玉縣", "text": "埼玉縣（；）係日本本州關東地方嘅其中一個縣，南面係東京都，東面係千葉縣，佢同關東地方除咗神奈川縣以外嘅一都四縣都有接壤。而且佢都同中部地方嘅長野縣同山梨縣接壤。\n埼玉縣由於喺全日本甚至全亞洲最繁華嘅商業區東京都隔籬，所以自從近代以嚟，埼玉縣都有大量嘅居民去東京返工，所以佢亦畀人叫做睡城（日文：ベッドタウン），意思即係呢個地方好多人去大都市返工，只係返嚟呢度瞓覺，亦可以叫做衛星城市。\n成個縣人口有7百萬人，係全日本排名第五多嘅都道府縣。"}
{"id": "7872", "revid": "259", "url": "https://zh-yue.wikipedia.org/wiki?curid=7872", "title": "千葉縣", "text": "千葉縣係日本本州嘅其中一個縣，就喺東京都隔離，係日本首都東京嘅範圍。\n因為有好大片平地，可以用嚟起屋，千葉縣一直以嚟畀東京人當做住宅區看待。好多千葉縣嘅居民，都係喺東京都做嘢嘅人。而好多東京嘅大型建築，例如成田國際機場同埋幕張展覽館，都係喺千葉縣境內。\n沿岸就有一大堆工廠，主要都係製鐵同煉油。"}
{"id": "7873", "revid": "1868477", "url": "https://zh-yue.wikipedia.org/wiki?curid=7873", "title": "李雲迪", "text": "李雲迪（），原名李希熙，係中國鋼琴家。佢喺重慶出世，籍貫雲南省昆明市，曾經喺深圳藝術學校讀書。\n2000年10月，李雲迪喺第14屆蕭邦國際鋼琴比賽嗰度攞到第一名，係嗰個比賽史上最後生嘅第一名。佢之後攞過波蘭嘅「榮耀藝術」勳章同埋「蕭邦護照」，又得到「榮耀藝術」獎章。\n2006年，李雲迪透過優秀人才入境計劃，申請喺香港定居，同年11月批咗，做咗香港居民。\n2021年10月21號，李雲迪因為嫖娼而畀北京市朝陽區公安分局拉左，畀佢「違法賣淫」29歲嘅女人陳某卉亦畀人查到，呢單案依家仲調查緊，李雲迪目前已經認罪。消息一傳出，佢嘅影視同演藝作品都大受影響，中國音樂家協會亦取消咗佢嘅會員資格。網傳係同吳亦凡有關，但消息未經當事人證實。"}
{"id": "7874", "revid": "259", "url": "https://zh-yue.wikipedia.org/wiki?curid=7874", "title": "越位 (足球)", "text": "越位（Offside），俗稱「恰西」，係足球比賽一種規則。佢規範進攻一方嘅球員，使到佢哋唔可以用一啲簡單而唔公平嘅攻勢做成入波。\n__notoc__\n定義.\n越位位置嘅定義：當\n我哋就話佢（佢哋）身處越位位置。（最前攻方球員同守方最後第二名球員平排就唔算）\n越位（犯規）嘅定義：當\n我哋就話呢位參與進攻嘅攻方球員喺呢一刻係干犯咗越位規則。（如下圖所示）\n而如果除咗守方守門員之外嘅所有球員都喺中場線嘅另一邊，咁就算傳波時接應嘅攻方球員身處於守門員與對方後衛之間都好，越位係唔會成立，攻方係可以接應來球而作出長驅直進嘅攻擊（如下圖所示）\n裁定.\n基本上睇越位通常係依靠企喺球場兩邊嘅助理球証（俗稱「旁証」）幫手，靠助理球証嘅肉眼，加埋當時所睇到嘅主觀情況嚟裁判有冇越位。喺以前嚟講，若果一發現有球員越位，即係有球員喺越位位置時後場向前傳波嘅一剎那，助理球証會即刻高舉黃旗（或黃紅格仔旗）向主裁示意，主球証亦會立即吹哨吹停賽事，並判畀守方自由球。及後為咗唔想影響一場球賽嘅流暢度，於2005年7月，《國際足球聯合理事會》所頒佈嘅最新規則第十一條，修訂咗對於越位犯規時需要舉旗同吹唔吹停嘅新指引，修訂為如果越位情況發生，各球証要先根據以下情況至舉旗同吹罰，就係：當干犯越位嘅攻方球員\n於是就有當越位發生咗，但助理球証並唔需要舉旗、或主球証並唔使吹停比賽嘅情況，例如：\n……等。\n不過到今日為止，判斷越位及判罰仍然出現好多嘅爭議，例如：\n……等，呢啲新指引所帶嚟嘅問題，亦造成唔同球証有唔同嘅吹罰準則，令賽事同賽事之間嘅判罰出現參差情況。\n判罰.\n當發現有球員越位而旁証舉旗示意，而當時嘅形勢係對守方不利嘅話，主球証就會吹哨吹停賽事，向攻方球隊作出判罰；一般嚟講係會畀返個間接自由球守方，發球點就會喺返越位發生嘅地點。\n如果當時旁証發現有球員越位而舉旗示意，但因為睇到越位嘅攻方球員已經冇意思去接應個傳球，冇咗對守方球隊嘅威脅，咁主球証可以喺唔影響球賽嘅流程下而繼續賽事（呢個亦係有爭議嘅灰色地帶之一，不過既然可以將個控球權攞返，作為守方球員好多都唔介意球証冇吹停場賽事）。\n越位陷阱.\n越位亦都可以係防守戰術嘅一種，稱之為「越位陷阱」（俗稱「裝越位」、「裝恰西」）；如果發現有敵方球員向自己方向開始進攻，個波將傳未傳之際又發現有敵方球員突然衝前想長驅直進殺入己陣，咁班後衞就會全軍向反方向移動令到個衝前嘅球員身處越位位置，當傳球嘅球員一開始傳球，嗰個衝前球員自然就會因為越位而被判罰，術語叫做「跌入越位陷阱」。\n不過有時因為時間嘅判斷出現錯誤，守方球員可能會因為唔可以及時裝越位而俾對手有機可乘，最終做成險象甚至俾人入波，呢吓就被稱之為「突破越位陷阱」嘞。"}
{"id": "7876", "revid": "222465", "url": "https://zh-yue.wikipedia.org/wiki?curid=7876", "title": "香港報紙一覽", "text": "呢個係香港報紙嘅一覽，個列表只計定期出印刷版嘅綜合內容報紙。"}
{"id": "7877", "revid": "1612829", "url": "https://zh-yue.wikipedia.org/wiki?curid=7877", "title": "成報", "text": "《成報》，係份香港中文綜合性報章，創辦人之首係何文法。《成報》曾經係香港最暢銷嘅三大報章之一，但自從1995年蘋果日報創刊，掀起香港報業大戰，報章銷量走下坡，易過幾次手，屢次陷入財務危機。\n自從成立，《成報》立場長期維持温和親中共。\n由2016年8月開始，變成對中共唔同派别分别極為支持或者大力反對，而有好多次，佢用頭版「漢江泄」評論文章係咁指摘梁振英傍中聯辦，稱梁係「港獨之父」，成為反梁陣營嘅橋頭堡。\n2017年，隨住林鄭月娥上台，成報嘅反梁路線逐漸消失，不過，就開始形成咗反林鄭路線。\n家陣，《成報》已經成為激進反中共傳媒。"}
{"id": "7878", "revid": "1728329", "url": "https://zh-yue.wikipedia.org/wiki?curid=7878", "title": "天后 (香港)", "text": "天后位於香港島銅鑼灣東岸，地區行政上係屬於灣仔區。1985年5月31日，香港地鐵通車，並喺銅鑼灣東岸設一個車站，根據附近嘅香港法定古蹟銅鑼灣天后廟而命名為「天后站」。從此之後，香港人普遍叫嗰區做天后區。\n地理位置.\n天后係因地鐵站而生嘅通俗分區，每個人嘅定義都唔同，一般係指天后站周圍嘅建築，包括銅鑼灣街坊福利會、皇仁書院等，不過有人會叫到好遠，好似天后廟道上面離天后站好遠嘅地方。"}
{"id": "7879", "revid": "259", "url": "https://zh-yue.wikipedia.org/wiki?curid=7879", "title": "木星街", "text": "木星街係香港嘅一條街道，位於香港島北角嘅炮台山，兩端連接蜆殼街同埋英皇道。木星街同埋旁邊嘅水星街係姐妹街道。"}
{"id": "7880", "revid": "70546", "url": "https://zh-yue.wikipedia.org/wiki?curid=7880", "title": "水星街", "text": "水星街係香港嘅一條街道，位於香港島北角炮台山，兩端連接電氣道同埋英皇道。水星街同埋旁邊嘅木星街係姐妹街道。"}
{"id": "7884", "revid": "1275471", "url": "https://zh-yue.wikipedia.org/wiki?curid=7884", "title": "馬龍 (香港漫畫家)", "text": "馬龍（）係香港有名嘅漫畫家，喺1984年開始畫專欄漫畫，題材以政治幽默為主。"}
{"id": "7885", "revid": "158703", "url": "https://zh-yue.wikipedia.org/wiki?curid=7885", "title": "香港報紙", "text": "香港每日都會出版好多份報紙，係全球按人口比例計，最多中文報紙嘅地方。香港報紙主要用中文正體字出，亦有用英文出。香港報紙主要特點係版數多同埋彩色印刷，用對開紙，左開本形式出。\n主要嘅香港中文報紙有：《星島日報》、《東方日報》、《明報》、《成報》、《大公報》、《文匯報》、《香港商報》等。而英文報紙就有《南華早報》。\n香港報紙史.\n香港第一份報紙係1841年5月1號創報嘅《》（香港公報），呢份係一份英文報紙。而第一份中文報紙就叫《遐邇貫珍》，1853年8月1號創報，由馬禮遜教育學會（The Morrison Education Society）出版，香港中環英華書院印刷，創辦人係麥都思（W. H. Medhurst）。呢份報紙其實原本係教會刊物，不過由於內容有涉及一啲時事、政治、文化科學知識，所以都可以算係一份報紙。《遐邇貫珍》出到1856年5月1號停刊。\n至於第一份正式中文報紙，就係1858年（咸豐八年）創嘅《中外新報》，呢份原本係英文報紙《孖喇報》（Daily Press）嘅附刊，嗰陣時因為編中英字典而整咗套中文活版鉛字，編輯伍廷芳就建議出一份中文附刊，慢慢受落，後來就獨立做一份正式中文報紙。呢份唔單止係香港第一份中文報紙，重係中國第一份中文報紙。\n不過一直以來報紙都係由西人出錢搞，直到1874年2月4號王韜創辦《循環日報》，係第一份由中國人出錢出力搞出嚟嘅中文報紙，而且係每日出版，喺嗰陣時報紙多數都唔係日日出，多數隔日出或者一個禮拜出一次。\n1905年鄭貫一出版《有所謂報》，《有所謂報》全名《唯一趣報有所謂》，呢份報紙特點係夾埋文言、語體同粵語一齊寫，首創用廣東話寫文嘅報紙。\n1925年6月5號出版《華僑日報》，1995年停刊，但仍然重保持住最長報齡中文報紙記錄。1945年開始有左派報紙出，好似《大公報》、《文匯報》。相對左派報紙，亦有代表中華民國立場嘅《南華日報》、《國民日報》。1976年開始有馬經出。\n1960年11月1號韋基澤創辦《天天日報》，首創彩色印刷，唔單止係香港第一份彩色報紙，重係全世界第一份彩色報紙。\n1995年6月20號生意人黎智英創辦《蘋果日報》，無論喺編採方針同版面設計都唔同傳統香港報紙，結果其他報紙都跟風，影響香港報業發展好大。\n2021年6月24號《蘋果日報》結束營運。\n銷售方式.\n香港報紙傳統上都放喺報紙檔賣，後來便利店都有報紙賣，搶咗報紙檔唔少生意。香港報紙多數賣$10份，而且買報紙通常都送紙巾。\n市場.\n而家香港報紙嘅市場主要都係香港市民同海外華人。不過早期，即係早到清朝咸豐年嗰陣，香港報紙，即係三大中文報好似《中外新報》、《華字日報》（Chinese Mail）、《循環日報》嘅市場係賣到全中國，不過後來因為好多政治變化，例如國共內戰、文化大革命等等，香港報紙已經唔畀入大陸，一路到而家都重有限制，例如《蘋果日報》就當係違禁品唔畀帶返大陸，不過一啲親中報例如《大公報》、《文匯報》，就過到關。\n而家一份報紙通常賣10蚊，其實唔夠圍皮。香港報紙嘅主要收入有8成係來自廣告，登一次全版廣告最小都要收十幾萬。\n立場.\n香港報紙立場曾經分成左中右三類，各佔唔少市場份額。而家，由於市論自由消逝，大部分都會歌頌中共，中立嘅已經冇嗮；僅餘幾份極之反共嘅；都經常受到暴力同司法攻擊。\n左派（親中派）報紙.\n所謂左派其實係喺冷戰時期，擁護左派立場例如共產主義嘅意識形態。但全世界好多共產黨都企唔住，中國共產黨都唔再講共產主義，左派慢慢變成擁護中國共產黨政權嘅立場，所以後期啲人已經改叫呢類報紙做「親中」（「親中」指親中共，「親台」指親民國，「親華」指親以上兩者之一或之二）而好少再叫左派。家陣共產黨自稱行緊社會主義，又實踐民主（靠民主集中制），不過外界一般認為嗰套係官僚資本主義，同國民黨敗走台灣前實行嘅制度類似。\n現時親中收費報有《大公報》、《文匯報》、《星島日報》、《東方日報》，立場親中同時撐商界嘅有《經濟曰報》同《商報》，相對低調嘅親中報亦都有《香港01》。\n知識份子報.\n知識份子報即係由一啲知識份子報人辦嘅報紙，即係所謂「文人辦報」，呢類報紙嘅特點係強調中立同學術性，賺錢係其次，最重要係使命，着重創報人理念，不過呢類報紙難賺錢，近年呢種色彩幾乎無晒，而且都唔再咁堅持，開始市場主導，論調亦逐漸接近中共嘅。\n代表有《信報》同《南華早報》。\n中間派報紙.\n所謂中間派係指呢啲報紙立場較為中立客觀，唔至於過份偏激，通常呢啲報紙有乜新聞就報乜嘢新聞，報導較為全面，講究資訊來源嘅可信性，提供讀者需求嘅資訊，亦有啲中間派報紙以市場導向為依歸，缺乏鮮明立場。不過香港報紙主要收入來源係廣告，喺97回歸之後，中資機構或者親中機構嘅廣告成為香港報紙主要收入來源，令部分呢類報紙立場亦開始傾向親中。\n不過，亦有部分呢類報紙堅持自己立場，直到有人事異動，例如《明報》。\n右派報紙.\n右派報紙同親中報立場啱啱相反，共通點係大家都立場鮮明，親中報就支持親中政黨，而右派報紙就係抱持反中共嘅立場。另外有右派報紙焦點喺香港民主——商業掛帥，支持泛民主派嘅《蘋果日報》（已停刊）、宗教主導嘅《公教報》。重有主題喺大陸，激進反共嘅《大紀元時報》同《成報》。\n印刷.\n以前嘅香港報紙係用活版印刷，即俗稱「執字粒」，後來電腦技術提升，再始改晒用電腦排版。電腦排版之後，成本同制作時間都減省咗，一啲大報開始全彩色印刷。\n每間報社流程唔同，不過通常一份報紙最先印係副刊，因為副刊無咁強時間性，大約下晝四點到六點就截稿。跟住係娛樂版同經濟版，一般大約下晝五點到八點就會截稿。再之後係國際同體育版，一般夜晚八點到十點左右截稿。最後係港聞，一般凌晨兩點前就會截稿，不過如果喺截稿之後有突發大鑊新聞，就會即時改版，最多等到凌晨四點，四點之後再有突發大鑊新聞，就改唔切要出號外。截稿之後就會出菲林然後拎去印，通常朝早五點前就可以送到去報販手上。"}
{"id": "7889", "revid": "14", "url": "https://zh-yue.wikipedia.org/wiki?curid=7889", "title": "油炸鬼", "text": "油炸鬼，係唐人油器，傳統民間小食，佢查實係一種油炸嘅麪粉團。\n名.\n廣東話通行以外，亦叫佢油條。\n油炸鬼原本係叫做油炸檜；\"檜\"即係宋朝嗰陣一個被公認為奸相嘅秦檜；而油炸檜就係後人因為勁憎呢個奸相曾經設計陷害忠臣岳飛，恨佢做禍國殃民嘅事，於是創作呢種民間小食嚟發洩，寓意秦檜同佢老婆死咗之後除咗希望佢哋落地獄之外，重要俾閰羅王放佢哋落滾油度炸嚟懲罰佢。由於係咒佢哋兩公婆，所以油炸鬼一定係好似有兩條嗤埋咁樣。\n後來呢隻嘢食嘅名喺歷史上一路流傳，演變成今時今日嘅油炸鬼。而油炸鬼係外國亦俾人叫做Chinese Donut（中國冬甩），因為佢同冬甩一樣都係炸嘢。\n另一種講法係油條傳到落福建，閩南話叫做「油炸粿」或「油押粿」，廣東人聽到就直接叫做「油炸鬼」（油炸鬼同油押粿同音，就如炒粿條變成炒鬼刁或炒貴刁）。\n造法.\n佢嘅製法亦都好簡單，只係將小塊麪粉團拉長，中間用刀背微微咁印一吓（等佢炸完後好似有兩條嗤埋咁），跟住放入滾油度炸，炸至麪粉團漲起，色澤變成金黃，形狀變到好似一段脛骨咁，就可以撈起上架擺賣。油炸鬼有時會同粥一齊食。"}
{"id": "7890", "revid": "123770", "url": "https://zh-yue.wikipedia.org/wiki?curid=7890", "title": "油器", "text": "油器係一種同大油炸食品統稱，喺一啲粥店裡面好常會見到。\n常見嘅油器諸如：油炸鬼、牛脷酥、煎堆……咁。"}
{"id": "7891", "revid": "181600", "url": "https://zh-yue.wikipedia.org/wiki?curid=7891", "title": "講波", "text": "講波係球賽評述嘅通俗叫法，而喺香港，一般嘅普羅大眾都鍾意叫球評人做「講波佬」。\n負責講波嘅人係要將一場球賽嘅過程，盡可能完整咁向喺收音機或者電視機前面收聽收睇緊嘅聽眾／觀眾作出介紹及分析，包括嗰種球類嘅玩法、賽制，嗰場賽事所參與球員／球隊嘅背景，球隊出場嘅陣容，戰術嘅運用，球賽嘅進行……等。\n所以講波普遍被視為一種專業，因為第一，佢哋當然要全面認識嗰種球類運動，其次手頭上嘅資料要充足，分析球賽嘅時候亦唔可有太多主觀嘅個人意見，要對球賽客觀咁批評，咁啲觀眾聽眾先可以喺中立嘅情況下欣賞球賽；因此要成為一個評述某種球類比賽嘅專業講波佬絕對要下一番功夫，可以話係屬於專業人士嘅範疇。\n講講「講波佬」.\n講波佬本來只係狹義咁指嗰啲講足球運動嘅運動評述員，因為以前喺香港評述足球嘅絕大多數係男性，甚至當時可以話冇女性評述，於是大眾就用咗個「佬」字，但其實隨住世界嘅發展同埋社會嘅變化，依家女性出嚟講足球亦唔係咩新鮮奇事，再加上講波可以唔單單咁指足球運動，令到「講波佬」哩個詞語亦都有修飾嘅必要，不過因為喺香港生長嘅大眾已經一口講慣咗，所以仍一貫統稱從事球賽評述哩個行業嘅人做「講波佬」。\n乜波都有得講.\n其實講波又點止係指講足球一樣呢，因為唔同嘅球類運動都會有專長嘅評述員，除咗聽得比較多嘅足球評述之外，其實一路以嚟籃球、排球、網球、乒乓球、羽毛球，甚至保齡球、桌球哩啲比較少體力發揮嘅運動都有佢哋嘅專業評述員，而且男女各佔有一定嘅比例，所以「講波」已經變成廣義嘅詞語。\n講波人有幾權威.\n不過講波界有一個小小共通點，就係當中大部份嘅球評人其實曾幾何時亦係嗰種運動嘅職業球員，有啲可能已經退役全身投入做球評人，有啲則係現役嘅職業球員，只不過係以客串形式咁去為某啲球賽作專業評述。當然亦有啲人，佢哋一路都好醉心咁去研究某種球類運動，佢哋可能只係業餘玩吓，甚至冇乜實戰經驗，但亦最終都可以成為專業講波佬，只要有獨特嘅分析，加上搜集返嚟嘅資料同研究心得，再加埋業內人仕同埋大眾對佢嘅認同，亦可以被邀請作出權威性嘅評述。\n香港足球評述員協會.\n近年電視台嘅足球賽事直播量越嚟越大，香港足球評述員或主持越來越多，佢哋雖然來自唔同媒體，但係對足球都好有熱誠。2006年10月24日，業界重成立咗（HKFCA），旨在凝聚力量回饋社會。多年來，HKFCA一直支持香港代表隊出戰無家者世界盃，亦會定期出動探訪老人家，並喺2009年集眾會員之力，出版過散文集《寫給足球的情書》。\n專業講波人.\n以下會簡單咁介紹一啲球類運動嘅講波人。\n足球.\n要數足球界嘅講波人，相信好多人隨便都可以點出三兩個出嚟。而喺香港工作或者操粵語嘅足球講波佬有好多其實都幾出名，佢哋除咗係因為成日會喺電視出鏡，或者喺收音機聽到佢哋把聲之外，亦都係因為喺評述分析上特別出色獨特，可能喺閱讀球賽嘅能力方面比較好，亦都可能因為佢哋嘅評述風格……等而為人所注意。"}
{"id": "7892", "revid": "2913", "url": "https://zh-yue.wikipedia.org/wiki?curid=7892", "title": "通坑渠", "text": "通坑渠係講足球員將個波係對手兩隻腳之間推過。"}
{"id": "7893", "revid": "1853298", "url": "https://zh-yue.wikipedia.org/wiki?curid=7893", "title": "安倍晉三", "text": "安倍晉三（，， ），日本政治家，曾經做過兩次內閣總理大臣，佢係日本戰後以嚟最後生同埋第一個喺戰後出世嘅日本首相，亦係日本憲政史上在任時間最長嘅首相。喺佢在任日本首相期間，內政上通過，大膽實行量化寬鬆政策，成功令日本走出自以嚟長達幾十年經濟衰退嘅局面，外交上則提出「」概念，提倡建立自由開放嘅印太地區，同時主張修改《日本國憲法第九條》，解禁集體自衞權，積極同美國等盟友合作，支持台灣參與國際舞台，對抗中國共產黨對印太地區嘅滲透同侵略。\n遇刺身亡.\n2022年7月8號上晝，喺奈良市街頭演講期間被槍擊，同日下晝身亡，終年67歲。\n家族.\n安倍晉三家族世代都係搞政治，外公岸信介、叔公佐藤榮作都係首相，係出名嘅「一門三首相」。\n屋企.\n安倍晉三1987年同結婚，佢哋冇仔女。"}
{"id": "7894", "revid": "19607", "url": "https://zh-yue.wikipedia.org/wiki?curid=7894", "title": "油條", "text": ""}
{"id": "7896", "revid": "84008", "url": "https://zh-yue.wikipedia.org/wiki?curid=7896", "title": "拉篩", "text": "拉篩係一個關於球類運動技巧嘅術語，佢嘅意思係球員能夠以手腳或工具將係個波度落篩，以達到個波喺空中傳送時會有微微轉向嘅動態，令對手難以招架而失手／失分。\n最常見嘅係踢足球時，當球員想個波以一個向左或者向右嘅弧形曲線彎出去，球員揮腳時就要向住個波嘅施轉點用腳嘅一邊批埋去；\n例如用左腳起腳射波嘅球員，當佢想個波彎曲咁飛去右邊，咁佢腳趾公嘅一邊腳一定要對住波嘅左邊大力咁批埋去，咁個波就會喺空中以右至左方向急旋轉，由伯努利原理（Bernoulli's principle），個波會順住磨擦嘅方向一路向右彎出去；相反，想個波向左飛就要對住個波嘅右邊以腳趾尾嘅一邊腳大力批個波。\n打乒乓波時，球員就會用個球拍摩擦個飛嚟嘅乒乓波，想個波微微彎左或者落檯時急彈去左邊，就要用球拍由左至右咁擦個波出去，令個波急旋與空氣磨擦；相反嘅就要以相反方向進行。\n拉篩拉得理想同埋拉得湊效其實可以話係一門藝術，所以就算係世界級嘅職業球員，佢哋都要經常鍛練哩種技巧，以求達到控制自如，得心應手，喺比賽嘅時候希望可以一擊即中。"}
{"id": "7897", "revid": "259", "url": "https://zh-yue.wikipedia.org/wiki?curid=7897", "title": "空中喱民", "text": "空中喱民係香港商業電台第二台叱咤903嘅電台節目。節目喺2005年1月17號首播，並響2007年2月23號做完最後一集。節目名取自兩位節目主持人張家豐（阿喱，Nath）同埋詹志民（Leo）嘅「喱」字同埋「民」字。《空中喱民》係一個娛樂節目，節目時間為逢星期一至五，晚上八點至十點。 \n節目環節.\n天氣報告.\n由於履行廣播節目嘅職責，響商業二台嘅每一個節目，每隔半小時會有一段天氣報告。響《空中喱民》節目最初嘅五個月之中，一直為細細粒讀出「空中喱民　最新天氣預報」之後，由主持人報道天氣預測。之後，主持人聲稱「需要延續前一個節目《好回家》嘅音樂格調」，由2005年6月開始，改用古典音樂做背景音樂報道天氣。響《903發開口夢》返來後，古典音樂背景仍然持續一段小時間。其後主持人鑑於網上新聞組度，有太多人認為古典音樂「無助提升節目格調」，響2005年9月中起，更改背景音樂做響網上流行嘅血腥短片《開心樹朋友》嘅主題音樂，並一直沿用至而家。\n神鵰大俠教你寫大字.\n神鵰大俠教你寫大字係每日節目嘅第一個環節，環節起源於兩位主持人對香港著名歌手同演員劉德華同埋佢曾經飾演神鵰大俠嘅敬仰，更常尊稱佢做「劉華大帝」。環節開始嗰陣亦都用咗由劉德華主唱嘅南音歌曲《神鵰大俠》作起首，不過每次都唔會播放全首歌曲，一般只係半分鐘左右。響環節裏面，主持人會代神鵰大俠教聽眾寫一個字同解釋點解當日會教呢個字，但節目與神鵰大俠並無直接關係。 \n大佬冰室.\n大佬冰室是節目中一套胡鬧嘅廣播劇，每集都有一個主題。劇本由詹志民寫，由兩位主持人飾演「豹膽民」同「老虎喱」，兩人都非常好色，只關心「囡囡」同埋具嚴重暴力傾向，每集結束後都會有人(極大部份為豹膽民)被「做低」或「隊冧」，每集劇尾之後，都會有豪子飾演嘅「豪爺」出場，對當日嘅主題或劇中嘅內容作出回應，而豪爺嘅成名作「我直入元朗」亦都係因為咁而誕生。節目中重有「阿公」、「細細粒」、「浩南」等曾經響香港江湖電影《古惑仔》系列出現嘅角色，不過出場唔多，有陣時如果嘉賓嗰陣亦會邀請佢加入呢個短劇演出之中。而兩位主持人敬仰嘅劉德華（「劉華大帝」）更曾經響2006年4月21號一集客串演出。\n嘟嘟大估東.\n嘟嘟大估東係一個遊戲環節。每日由一位主持人講出佢身邊嘅有趣對話或句子，以嘟取代要估嘅字，但保留音調，而另一位主持人、操作員豪子或聽眾負責估答案。\n牛頭唔答馬面.\n由廣播劇戀愛樂園完結之後出現。兩位主持係呢個環節嘅參賽者，並化名做「牛頭喱」同「馬面民」。裁判由控制員豪子擔任，佢亦都會化名做「閻羅王」，佢嘅聲音會經過特別處理，以求驚嚇同埋有威嚴嘅效果，但普遍不果，反而成為咗一個笑位。\n玩法同今日好波枚好相似，但係牛頭同馬面要問對方有關由豪子提出嘅地點嘅問題，但兩條問題之間無需有關。例子：（茶餐廳）「牛頭牛頭，有冇飯食？」「馬面馬面，有冇牛河食？」\n由詹志民參與森美小儀歌劇團Big Nose嘅演出之前排練嗰陣，阿喱請來Don &amp; Mandy（李逸朗同蔣雅文）擔任節目主持人。由於李逸朗實力太強，阿喱就訂下每句問題唔可以超越10字嘅規則，令難度加強。但係詹志民回歸之後，甫參與呢個遊戲嘅加強版，非常不滿呢項規則，從此呢個規則就取消咗。\n詹志民曾經有一晚連續兩Round都未問過問題就勝出呢個環節。相信係因為嗰晚嘅問題--酒吧，挑動咗另一位參賽者--阿喱好酒同經常蒲吧嘅神經。阿喱兩Round都大喝一句命令，落得慘敗。\n今日點嗌.\n呢個環節出現嘅目的係要罰響之前嘅遊戲環節(即之前嘅《今日好波》同現時嘅《牛頭唔答馬面》) 中嘅落敗者。呢個環節更號稱做廣播史上第一個點主持人嗌嘅節目。點人嗌者可以點人嗌開心同不開心嘅事，並要創作一句金句，但大多數兩位主持人都唔會接受。\n響《今日好波》年代，負責人要步上商台天台，為聽眾嗌出「不朽香江名句」。\n《牛頭唔答馬面》年代，負責人要步入903直播室旁邊嘅廁所馬桶中大嗌，然後沖水。\n有一晚，因為豪子放假，改為由陳強擔任牛頭唔答馬面嘅裁判，但係佢不夠決斷嘅性格使兩個人未能分出勝負。為令到呢個環節順暢進行，第一次由非牛頭唔答馬面參賽者（即陳強）成為今日點嗌嘅負責人。最後，佢亦因為電話接收得唔清楚，使此半個鐘頭首次出現爛尾。\n2006年9月25日，因為詹志民參與Subaru Time Challenge 森美移動鐵人耐力賽後非常之攰，阿喱做咗關心拍檔，代為點嗌。\n喱民狗仔隊.\n當節目中有嘉賓或嘉賓主持(當其中一位主持放假時或離開香港工作時會有)，節目環節中主持人會問嘉賓或嘉賓主持當日做過些乜嘢或者平時做過些乜嘢係有關當日主題嘅事，由於空中喱民好少有嘉賓，所以呢個節目好少出現呢個環節。\n前度環節.\n空中喱民網上新聞組報導.\n節目啟播初期，兩位主持人會響節目讀出留言板上嘅熱談題目，然後將發出嘅Post嘲笑一番。\n民意大飲茶.\n與上面嘅好接近，不過今次講嘅題目係主持人佢哋自己放上網畀人討論。\n以上兩者都係不定時播出，以收攝時間之用。\n兩個大雄.\n兩個大雄係借動漫角色大雄對多啦A夢視若神明嘅關係因而以多啦A夢作為禱告嘅對象，一個兩位主持人自訴心聲嘅環節（有時候亦會有為phone-in聽眾嘅「禱告」）。響節目中，每日都會響呢個環節向「全能嘅多啦A夢」作「禱告」，好似Blog、日誌或日記一樣每日講到生活中嘅不同話題，並以節目口號「SHU-BALI-BOM-BOM」作結尾，可以話係《空中喱民》中較為正經嘅一個環節。\n旺角奇幻潮.\n旺角奇幻潮係由兩位主持人扮演「潮人」「旺角大寶」同「旺角文輝」，講講潮人應該同不應該做嘅事。其中旺角大寶一角脾氣非常暴躁，旺角文輝一角就鍾意押韻，基本上冇一句唔押韻。響環節結束之前，總係有人會激嬲大寶，大寶破口大鬧之後以一段Mixing作結。\n呢個環節初期係喺21:00至21:30中播出，而家推遲咗到至21:30後播出，可以話係壓軸環節。\n追思會.\n節目啟播初期，節目開始時嘅環節，兩位主持人會以非常虛偽嘅演技扮成做某件事而哭喪。一邊「喊」，一邊講佢哋嗰日遇到嘅一件值得傷心嘅事。呢個環節一直出現至對聯會出現為止。\n對聯會.\n嘅個環節出現嘅理由係因為某日他們響節目對過聯，佢哋食髓知味，繼續玩呢個遊戲。\n呢個環節出現之後，追思會就完結咗。呢個對聯會曾經響播主題曲之前出現，後來改於主題曲出現之後播出。\n規則係有一個大題目，然後有上聯，下聯必定要押韻，內容要同佢嘅主題有關。\n108 個好人逼上九零山.\n響節目啟播初期播出，志在鼓勵香港人做好人，每晚接聽兩位聽眾嘅好人好事，然後其他聽眾會投票選出勝出者，勝出者可獲主持人嘅相又或係是其他冇用嘅物件。\n佢哋響呢個環節中經常強調佢哋會響稍後（2005年暑假）搞大壇，但隨住好人嘅數目接近108位，環節就結束咗，大壇都不了了之。\n呢個環節通常響21:30之後播出。\n空中喱民告別麻甩Be my love.\n其中一個最令人毛管直豎嘅環節之一，兩位主持人會化名做Man豬同喱豬，用陰聲細氣嘅語調解決少女嘅問題。\n呢個環節最初出現嘅目的係為咗減低節目嘅麻甩度同增加女聽眾嘅收聽率，但最後都唔能夠減低節目嘅麻甩度。\n呢個環節會「邀請」電台Operator豪子唱出一段好高音嘅歌詞。據聞，噉做嘅目的係有見於豪子嘅聲音好低沉，好麻甩，所以諗住藉住唱高音歌來扯高佢嘅聲線。\n旺角絕情谷.\n旺角絕情谷總共有32集，帶畀聽眾知道呢個環節「名抄」一深夜愛情節目《絕情谷》，開始嗰陣由阿喱演「大煲」（大JOE），詹志民演聽眾；幾集後分做兩個部份，第一部份由阿喱演「大煲」，詹志民演聽眾；第二部份由阿喱演「大煲」，詹志民演「細煲」（細JOE）。開始嗰陣同第一部份主持人詹志民演聽眾嘅一位問一啲聽眾成日問到嘅愛情問題，由主持人阿喱演“大煲”嘅一位以搞笑嘅方法回答，第二部份由阿喱演嘅「大煲」，詹志民演嘅「細煲」講出一啲MK仔對愛情嘅一啲資料搜集。\n喱民音樂之神 John Len龍.\n2005年8月，喱民二人主持《903發開口夢》選拔新人，\n其中一位選手stevenlung（化名John Len龍）至最後奪得第三名落敗。\n雖然落敗，但佢熱愛世界音樂嘅熱誠獲得喱民嘅看重；\n9月5日喱民回歸之後，響節目最後嘅幾分鐘，為John Len龍開設咗音樂環節，\n稱為「喱民音樂之神　John Len龍」。\n每日節目尾聲之際，開出以約翰連儂首本名曲做背景，由控制員毫子讀出嘅一段。\n「網上有人傳佢仲在生，亦有人話佢鍾意響橋底逛。\n佢錢唔多，囡囡唔多，買碟買到傻鬼左；一生既志願係Make Love, No War, 同聽下歌。\n有請我地喱民音樂之神　John Len龍　上身~」\n主持人將以電話接入佢嘅聲音，由John Len龍介紹每晚嘅音樂推介。\n雖然係咁，但呢個環節成日因John Len龍嘅工作關係或電話接收不濟而停播。\n至2005年11月7日，因為面臨節目內容革新嘅關係，\n「音樂之神 John Len龍」終為旺角奇幻潮附屬環節「達人西密碼」取代。\n二十世紀億萬少年.\n2005年九月初，喱民二人啱啱主持《903發開口夢》節目完畢，重歸直播室，於是為久違嘅節目內容進行咗一次大革新。\n由於喱民兩人堪稱出身「富貴」（阿喱家父為燒臘舖東主，而詹志民家母現為一車仔麵館負責人），於是利用自己嘅身份，引用著名漫畫《二十世紀少年》嘅名，衍生出《二十世紀億萬少年》。\n主持人每日都會提出自己響生活上遇上嘅一個煩惱，將佢加以醜化，成為一個「食飽飯之煩惱」；當兩位主持人講出自己對呢項煩惱嘅意見後，就會開出一個絕難接受嘅「食飽飯之終極煩惱」。\n招請各大聽眾開出一個要求款項或待遇以補償煩惱帶來嘅損失。\n主持人綜合各意見後，就會將最多人選擇嘅條件列做「大眾價」，將呢項同「終極煩惱」嘅代價，劃上等號。\n而現有節目環節「嘟嘟大估東」亦都係由呢個節目伸展嘅。\n註：2005年9月13號晚嘅環節中，兩位主持提出「在臉上紋上字句」等煩惱嗰陣，提及到響臉上紋上「我愛草蜢」以表示對樂隊草蜢三子嘅喜愛；咁啱草蜢啱啱響隔離錄音室工作完畢經過，於是未聽完就即刻闖入直播室，加入討論戰團。\n今日好波枚.\n專為2006年世界盃而創嘅臨時節目環節。每Round會由球證（球證由控制員豪子擔任）提出一個「字」，兩位主持要就嗰一Round嘅「字」即時聯想有關該字嘅詞語（同嗰個「字」讀音相同卜中亦可以，但動詞就當輸），響限時之內講出來，以三盤兩勝制進行遊戲，輸嘅一邊要盛讚另一邊一分鐘，盛讚期間唔容許有dead air嘅情況出現。\n後來，輸方唔使再響on air時盛讚對方，改而成為《今日點嗌》嘅代表。\n呢個環節於廣播劇戀愛樂園推出之後正式取消。"}
{"id": "7898", "revid": "966781", "url": "https://zh-yue.wikipedia.org/wiki?curid=7898", "title": "詹志民", "text": "詹志民，原名詹志文，係香港商業電台DJ，曾經俾同台DJ森美戲稱「方人方面方剛」，喺《森美小儀山寨王》時代，名為Leo。但係為配合電台節目《空中喱民》，所以將「文」字改為「民」。並人稱「四方果」，一度俾森美喺《森美移動》中喺Yahoo!揾四方果，成為一時佳話。\n佢喺葵涌葵盛邨長大，2001年向俞琤自薦加入商業電台，喺林海峰嘅節目《好世界》中，負責其中一個15分鐘嘅遊戲環節。其後喺森美同阮小儀嘅節目《森美小儀dot dot dot》中擔任副手，跟過卓韻芝學習劇本創作。電台認為佢同森美同埋阮小儀夾得到，正式加入佢哋嘅節目《森美小儀dot dot dot》。再加入森美嘅週末遊戲節目《森美移動》，其後更加有個人節目《Pat Pat Leo》，2005年同張家豐（阿喱）夾埋做節目《空中喱民》，後來有個人音樂節目《Chi Man's Choice》，開始喺商業電台抬頭。而家間中參與《架勢堂》為Hit Hot Hong Kong出題目。\n2006年6月12號起同蘇耀宗（細So）及 張家豐（阿喱）主持新遊戲節目《大鐵人123》。\n屋企.\n詹志民已結婚，同阿爸阿媽一齊住，阿爸係的士司機，阿媽嚮銅鑼灣登龍街嘅合利車仔麵鋪頭賣嘢。屋企人信奉基督教，宗教聖歌《奇異恩典》係佢鍾意嘅一首歌。"}
{"id": "7899", "revid": "8", "url": "https://zh-yue.wikipedia.org/wiki?curid=7899", "title": "小儀", "text": ""}
{"id": "7900", "revid": "161230", "url": "https://zh-yue.wikipedia.org/wiki?curid=7900", "title": "阮小儀", "text": "阮小儀（），原名阮佩儀，有時就咁叫小儀，花名姑媽、飯蓋儀、火儀。阮小儀未結婚，中學嗰陣讀嘉諾撒聖心書院（Sacred Heart Canossian College）而大學讀香港理工大學設計系。家下係香港商業電台DJ，而佢主持嘅電台節目好受後生仔女歡迎。\n阮小儀1996年加入商業電台，初期響廣告部做創作。後尾協助王仲凱（商業二台前總監），演出禮拜日黃昏搞笑節目《廢話小說》之後得到賞識，轉職做DJ。之後同另一位DJ森美主持《森美變態樂園》。因為佢哋合作得好好，所以之後兩個人一直都合作主持節目。好似《森美小儀 dot dot dot》、《森美托小儀所》、《森美小儀山寨王》、《森美小儀K饉40》、《森美小儀COLOR CAFE》、《森美小儀餓𡃁之van》、《森美小儀餓𡃁之home》、《架勢堂》等等。2001年開始獨力主持《神州大地小儀國》。\n多年嚟，森美成日喺節目中取笑小儀高度同年紀，但係兩人依然無心病，合作無間。2006年3月，小儀同森美合作主持無綫電視綜藝節目《15/16》（讀十五十六）。\n由2006年4月15號開始，佢同DJ Donald合做新週六下午節目《903 id club AiShiTeRu》。\n小儀響《架勢堂》香港十大「最想非禮的女藝人」選舉入面，將「非禮」等同「性感」，有侮辱女性成分。事後佢同森美喺商台大氣電波同官網公開道歉。（參閱架勢堂的商台投票風波。）\n2020年2月，阮小儀結束同無綫電視嘅合約。"}
{"id": "7909", "revid": "195204", "url": "https://zh-yue.wikipedia.org/wiki?curid=7909", "title": "聖保羅男女中學", "text": "聖保羅男女中學（，簡稱SPCC）係由香港聖公會創辦嘅男女英文中學，喺香港中環麥當勞道33號。\n聖保羅男女中學喺1915年創立（當時叫做聖保羅女書院）。早期只收女仔，1918年成為香港第一間規定學生必須着校服嘅學校，1945年戰後復課，兼收男女學生，係香港首間男女同校學校。2001年向政府申請成為直接資助學校，成為首間直資中學。\n校舍面積 5450 平方米，現有學生超過 1200 人，現任校長係潘紹慈。\n學校喺附近歌老打路另設有學校專用室內游泳池，畀校內中小學生上運動游水堂用，亦開放畀會員同埋舊生用。\n聖保羅男女同學好重視學生喺多方面發展，學校有不同領域嘅音樂團隊，亦都會定期舉行國際體育工作坊（International Sports Workshop）。"}
{"id": "7955", "revid": "14", "url": "https://zh-yue.wikipedia.org/wiki?curid=7955", "title": "馬龍 (漫畫家)", "text": ""}
{"id": "7956", "revid": "14", "url": "https://zh-yue.wikipedia.org/wiki?curid=7956", "title": "Yundi li", "text": ""}
{"id": "7957", "revid": "14", "url": "https://zh-yue.wikipedia.org/wiki?curid=7957", "title": "千叶县", "text": ""}
{"id": "7958", "revid": "14", "url": "https://zh-yue.wikipedia.org/wiki?curid=7958", "title": "埼玉县", "text": ""}
{"id": "7959", "revid": "14", "url": "https://zh-yue.wikipedia.org/wiki?curid=7959", "title": "福井县", "text": ""}
{"id": "7960", "revid": "14", "url": "https://zh-yue.wikipedia.org/wiki?curid=7960", "title": "石川县", "text": ""}
{"id": "7961", "revid": "14", "url": "https://zh-yue.wikipedia.org/wiki?curid=7961", "title": "富山县", "text": ""}
{"id": "7962", "revid": "14", "url": "https://zh-yue.wikipedia.org/wiki?curid=7962", "title": "三重县", "text": ""}
{"id": "7963", "revid": "14", "url": "https://zh-yue.wikipedia.org/wiki?curid=7963", "title": "爱知县", "text": ""}
{"id": "7964", "revid": "14", "url": "https://zh-yue.wikipedia.org/wiki?curid=7964", "title": "静冈县", "text": ""}
{"id": "7965", "revid": "14", "url": "https://zh-yue.wikipedia.org/wiki?curid=7965", "title": "岐阜县", "text": ""}
{"id": "7966", "revid": "14", "url": "https://zh-yue.wikipedia.org/wiki?curid=7966", "title": "新潟县", "text": ""}
{"id": "7967", "revid": "14", "url": "https://zh-yue.wikipedia.org/wiki?curid=7967", "title": "长野县", "text": ""}
{"id": "7968", "revid": "14", "url": "https://zh-yue.wikipedia.org/wiki?curid=7968", "title": "鸟取县", "text": ""}
{"id": "7969", "revid": "14", "url": "https://zh-yue.wikipedia.org/wiki?curid=7969", "title": "岛根县", "text": ""}
{"id": "7970", "revid": "14", "url": "https://zh-yue.wikipedia.org/wiki?curid=7970", "title": "冈山县", "text": ""}
{"id": "7971", "revid": "14", "url": "https://zh-yue.wikipedia.org/wiki?curid=7971", "title": "广岛县", "text": ""}
{"id": "7972", "revid": "14", "url": "https://zh-yue.wikipedia.org/wiki?curid=7972", "title": "山口县", "text": ""}
{"id": "7973", "revid": "14", "url": "https://zh-yue.wikipedia.org/wiki?curid=7973", "title": "和歌山县", "text": ""}
{"id": "7974", "revid": "14", "url": "https://zh-yue.wikipedia.org/wiki?curid=7974", "title": "奈良县", "text": ""}
{"id": "7975", "revid": "14", "url": "https://zh-yue.wikipedia.org/wiki?curid=7975", "title": "兵库县", "text": ""}
{"id": "7976", "revid": "14", "url": "https://zh-yue.wikipedia.org/wiki?curid=7976", "title": "滋贺县", "text": ""}
{"id": "7977", "revid": "14", "url": "https://zh-yue.wikipedia.org/wiki?curid=7977", "title": "神奈川县", "text": ""}
{"id": "7978", "revid": "26", "url": "https://zh-yue.wikipedia.org/wiki?curid=7978", "title": "群马县", "text": ""}
{"id": "7979", "revid": "14", "url": "https://zh-yue.wikipedia.org/wiki?curid=7979", "title": "栃木县", "text": ""}
{"id": "7980", "revid": "14", "url": "https://zh-yue.wikipedia.org/wiki?curid=7980", "title": "茨城县", "text": ""}
{"id": "7981", "revid": "14", "url": "https://zh-yue.wikipedia.org/wiki?curid=7981", "title": "福岛县", "text": ""}
{"id": "7982", "revid": "14", "url": "https://zh-yue.wikipedia.org/wiki?curid=7982", "title": "山形县", "text": ""}
{"id": "7983", "revid": "14", "url": "https://zh-yue.wikipedia.org/wiki?curid=7983", "title": "宫城县", "text": ""}
{"id": "7984", "revid": "14", "url": "https://zh-yue.wikipedia.org/wiki?curid=7984", "title": "岩手县", "text": ""}
{"id": "7988", "revid": "70546", "url": "https://zh-yue.wikipedia.org/wiki?curid=7988", "title": "臺北靈糧堂", "text": "靈糧堂（Bread of Life Christian Church）係1943年由趙世光牧師係中國上海創辦嘅基督教獨立教會。一般嚟講，目前靈糧堂嘅真正發展應該係1954年喺台北成立靈糧堂之後。亦因為咁，依家喺好多資料上，靈糧堂亦稱為台北靈糧堂。至今，台北靈糧堂喺全世界設咗一共168個分堂。\n不過講就咁講，1990年後，仍然有唔少靈糧堂分堂同台北靈糧堂系統毫無關係，好似香港靈糧堂。\n草創期.\n1943年資深牧師趙世光喺中國上海設立嘅上海靈糧堂同中國靈糧世界佈道會。開始喺中國華東一帶以設立分會與出版刊物方式傳授基督福音。同時間，靈糧堂亦喺第二次世界大戰期間，從事戰時嘅社會慈善事業。\n據趙牧師解釋，靈糧堂個名都係嚟自《聖經》。其中，「靈」字嚟自耶穌，佢喺約翰福音6章63節所講：「叫人活著的乃是靈，肉體是無益的。我對你們所說的話，就是靈，就是生命。」另外「糧」字，則來自耶穌於約翰福音15章第1至2節所說：「我是生命的糧、我是世界的光、我是羊的門、我是好牧人、復活在我，生命也在我、我是道路真理生命、我是真葡萄樹，我父是栽培的人。」\n戰後，因為見到統治新中國嘅中國共產黨唔允許宗教存在嘅實情，趙牧師放棄上海同華東等各地教堂組織，前去香港，並且喺1949年喺香港九龍成立九龍靈糧堂，並繼續佈道同慈善事業。\n發展期.\n靈糧堂嘅發展肇始應該由教會人員去台灣台北建堂後。1954年9月，趙世光牧師去台佈道。喺台北市第一女中嘅佈道會深受歡迎後，正式成立台北靈糧堂。成立初期，靈糧堂創辦人趙牧師仍喺九龍佈道，教會冇固定集會場所。除咗暫時借用師專附設幼稚園同台銀幼稚園嘅場所做為禮拜場所之外，靈修方式以教徒私下互動為主。\n1957年8月寇世遠牧師任職台北靈糧堂，係台北靈糧堂首位專職牧師。同年11月，靈糧堂喺台北市和平東路建立首座靈糧堂集會場所。1969年寇世遠辭靈糧堂另立基督之家，改由鄭昌國牧師接任，並持續用搞主日學同團契嘅方式召募教徒。\n蓬勃期.\n1977年現任台北靈糧堂主任牧師周神助接任現職。周神助改良韓國基督教派嘅靈修方式，以創新嘅晨禱方式，吸引台北市民。並增建台北靈糧堂樓面面積容納更多教眾。至1990年，光係台北靈糧堂每主日就有兩千幾人教徒固定咁返去。同時間，該教會亦派資深牧師去高雄、台中、台北縣、甚至偏遠嘅花蓮、台東設立分堂。以創新嘅企業方式，擴展佈道嘅版圖。\n靈糧堂現況.\n靈糧堂師承另一獨立教會基督教浸信會，冇完全將原有限制視為圭臬。例如，浸信會唔允許嘅點水式洗禮（又稱點水禮）儀式，靈糧堂時而所見。也就是這種較為寬鬆嘅佈道方式，又逢台北神召會同新約教會嘅出走同式微，現今靈糧堂已幾乎成為台灣地區會友人數最多嘅基督教宗派。\n最近幾年，靈糧堂喺敬拜、讚美、禱告，甚至神蹟醫病等佈道方式已脫離傳統福音派嘅範疇。也因此許多相關宗教研究學者依照宗教學者史答克嘅區分方式，將靈糧堂視為聖靈第三波甚至新興宗教一支，不過如同其他宗教流派相同，靈糧堂對此並唔承認。這段時間，靈糧堂不但喺台灣持續吸收教徒，也喺國外設多間分堂。\n據台灣基督教資料中心調查嘅「2003台灣基督教會教勢報告」報告顯示，2003年，光係台北和平東路嘅母堂同規模最大嘅木柵靈糧山莊，主日禮拜就有24堂聚會。該兩處聚會出席人數每周達8000人。另外，靈糧堂喺全台也設立分堂共53個，會友人數約有28258人，其中包含主日學學生共4254人。現今喺台灣，台北靈糧堂嘅宗派發展規模已同浸信會並駕齊驅，幾乎成為全台灣會友人數最多嘅基督教宗派。除此以外，靈糧堂亦喺加拿大、美國、新加坡、日本、甚至非洲肯亞等地設立有113個分堂。\n香港地區.\n九龍靈糧堂方面，雖然冇台北靈糧堂拓展咁迅速，但亦發展唔少分支機構，例如西環靈糧堂、旺角靈糧堂、主恩靈糧堂、元福靈糧堂、將軍澳主恩堂、沙田靈糧堂、元朗靈糧堂、洪水橋靈糧堂、屯門靈糧堂、荃灣靈糧堂同圍村嘅靈糧學舍等十數家。 \n除咗台北靈糧堂同九龍靈糧堂系統之外，由趙世光牧師成立嘅相關獨立教會還有喺1959年5月31號嘅香港靈糧堂。同台北靈糧堂較少聯繫嘅香港靈糧堂，組織雖然細，但係較為嚴密。呢間獨立教會喺1960年－2000年之間，亦相繼成立馬鞍山靈糧堂（自立咗）、大埔靈糧堂、東涌靈糧堂等三間分堂，喺1995年喺馬來西亞建立古晉靈糧堂。另外，個教會組織亦喺香港成立靈糧堂劉梅軒中學等學校。"}
{"id": "7992", "revid": "8", "url": "https://zh-yue.wikipedia.org/wiki?curid=7992", "title": "湿度", "text": ""}
{"id": "7994", "revid": "1846182", "url": "https://zh-yue.wikipedia.org/wiki?curid=7994", "title": "鴉片", "text": "鴉片（；英文：Opium），舊時叫做洋藥，俗稱大煙、阿芙蓉（拉丁化阿拉伯文：Afyūm）、大香煙，清朝時普遍會叫做福壽膏，係天然麻醉抑制劑；醫學上可以用嚟做麻醉性嘅鎮痛藥，如果唔係用嚟做科學研究或者唔係醫藥用嘅話，就屬於毒品。\n以毒品嚟講，傳統用鴉片嚟吸毒嘅工具有煙簽、煙燈、煙槍等，一般將生鴉片加工變成熟鴉片，然後搓到細細粒丸咁或者細細條，喺火上面燢到佢變軟之後，就塞入煙槍嘅煙鍋入面，跟住將個煙鍋倒轉擺喺火苗上面燒，經過條煙管就可以吸食燃燒產生嘅鴉片煙；吸毒嘅人之中，煙癮唔大嘅每日大概吸食10～20次，大煙癮嘅可以多到一日吸成百次；而家嘅吸毒者通常直接就咁吞食嗰啲含有鴉片嘅丸仔，或者將鴉片溶喺水裏面直接用針進行靜脈注射；有時一大班人一齊以靜脈注射形式服用鴉片，但係又會共用嗰一兩支針筒，咁就成為咗愛滋病（\"A.I.D.S.\"）傳播嘅主要途徑之一。喺中國大陸如果發現有人販賣鴉片，而身上搜出嘅鴉片重量超過一千克（\"kg\"）即可判處死刑。\n鴉片嘅提煉.\n鴉片其實係喺罌粟未熟嘅果實皮度提煉出嚟；罌粟係屬於一年生嘅草本植物，啲人會趁佢嘅果實未熟，\n果皮上面割開小小切口，等啲帶白色嘅乳汁流出嚟，然後將呢啲液汁乾燥凝固再用嚟提煉；呢啲凝固物裏面含有多種鴉片生物鹼，而所提煉出嚟嘅鴉片會分為生鴉片同埋熟鴉片。\n生鴉片係深啡色，有啲品種就會近黑色；形狀多數整成圓餅形，或者一磚磚咁；一般嘅表面會係乾燥同埋脆硬，但係裏面就保持住柔軟同埋粘性，氣味亦好刺激性好難聞－－－係好似放咗好耐嘅尿咁嘅苦味。生鴉片除咗有15%至30%嘅礦物質、樹脂同埋水份之外，重含有10%至20%嘅特殊生物鹼。\n生鴉片經過燒煮同埋發酵嘅加工處理之後，就會成為吸毒者用嘅熟鴉片。整好嘅熟鴉片多數係條形或者一塊咁，然後用薄嘅布或者塑膠紙嚟包裝；熟鴉片嘅表面光滑柔軟，帶少少油膩，色澤會係淺啡或者金黃色，而佢所發出嚟嘅強烈味道，對啲吸毒者嚟講會係一啲香甜嘅味道。\n鴉片戰爭.\n中國清朝嘅時代，大量鴉片嘅流入，嚴重咁荼毒中國嘅人民，朝廷意識到鴉片係一樣禍國殃民嘅嘢，佢令到人民精神不振，體力衰退，所以當時有兩位大臣分別向清政府提出禁鴉片，許乃濟提倡「馳禁」，而林則徐就提出咗「嚴禁」，最後林則徐嘅意見被朝廷採用；之後林則徐喺虎門銷煙，令到當時被認為係最大嘅鴉片入口商－－英國商人損失慘重，兼成為第一次鴉片戰爭嘅導火線。\n抗日戰爭同國共內戰.\n抗戰後期，中共喺陝甘寧邊區整咗好多鴉片來賣畀國統區嘅賣家或者國軍士兵，支撐財政——特別係要來買醫療物資。毛澤東同呢啲政策有直接關係。渠哋尤其是喺陝北南泥灣（之前叫爛泥窪/濫泥洼）大肆開墾荒山野嶺，靠種罌粟來支援革命，所以啲產品又叫革命鴉片。共產黨靠渠來反制國民黨嘅經濟封鎖，到內戰打完至唔再做呢種生意。因為噉嘅「秘密武器」講起來並唔馨香，所以呢段歷史向來諱莫如深。\n衍生品.\n舊時响香港最流行嘅鴉片類毒品有三種——膏狀嘅（上面有詳細講）、粒形嘅（紅丸），同埋粉狀嘅（白粉）——喺九龍寨城光明街（俗稱電台街；靠吸毒恢復精神叫「充電」）各有專賣檔口，分別叫煙館、紅丸檔同埋白粉檔。呢三種由罌粟煉出來嘅嘢之中，鴉片藥力最弱，紅丸排中間，白粉嘅最勁。紅丸嘅成分有海洛英、嗎啡、砒霜……係種粉紅色黄豆形毒品。"}
{"id": "8026", "revid": "751", "url": "https://zh-yue.wikipedia.org/wiki?curid=8026", "title": "台北靈糧堂", "text": ""}
{"id": "8029", "revid": "1814128", "url": "https://zh-yue.wikipedia.org/wiki?curid=8029", "title": "馬來話", "text": "馬來話，又叫馬拉話，屬於南島語系中嘅馬來-波利尼西亞語族，係馬來西亞、印尼同汶萊嘅官方語言，亦係新加坡同可可斯（基林）群島嘅主要語言，基本上係源自廖內群島嘅本地語言。\n喺1945年之前，印尼蘇門答臘以外好多地方都用馬來話。但係印尼獨立之後，原先境內用嘅馬來話改咗名叫印尼話，變咗做印尼嘅官方語言。\n「馬來話」同「印尼話」之間嘅差別.\n馬來話同印尼話嘅分別類似英式英語（British English）同美式英語（American English）。使用呢兩種語言嘅人基本上可以溝通，只係書寫系統嘅拼音同語彙有啲唔到。造成呢種差別嘅主要原因係印尼曾經係荷蘭殖民地，所以印尼話喺爪哇語同荷蘭語借用咗唔少詞彙。"}
{"id": "8030", "revid": "42683", "url": "https://zh-yue.wikipedia.org/wiki?curid=8030", "title": "球面", "text": "球面（），若果三維或更高維空間裏面固定一點，每點距離個固定點都相等嘅嘢，人稱球或球面。\n呢個幾何形狀描述嘅其實就係一個波形，所以叫做「球」。\n推廣.\n維度.\n球面可以推廣去任意維度。對任何自然數 \"n\"，一個 n-球面（通常寫做formula_4），係喺 (n+1)-維歐幾里得空間入邊同一個中心點成固定距離 \"r\" 嘅所有點，呢度 r 係一個正實數。"}
{"id": "8045", "revid": "143999", "url": "https://zh-yue.wikipedia.org/wiki?curid=8045", "title": "金融學", "text": "金融（；），又叫做財經，係研究點樣籌錢，分配同點樣用錢財。響唔同時間，會考慮埋佢個風險。金融係可以個人，商業同團體嘅。打理錢財亦都叫財務。\n一般來講，金融係包呢幾方面：\n基本概念.\n金融係點樣用技巧去管理個人同法人財務，尤其睇重喺收入支出嘅差異，同埋投資風險。\n一者收入多過支出嘅話，佢可以借錢出來，又者用多咗嘅錢投資。相反，少過嘅話，佢可以借人錢，又或者賣資產，用少啲錢，或者搵多啲錢。借錢人可以搵想借錢嘅人，中間可以搵中介人，好似銀行，又或者債券市場買債券。借錢畀人可以收利息，借人錢嘅息高過借畀人嘅息嘅話，中介人就可以袋埋中間差價。\n銀行集合咗借貸活動。銀行一邊收借錢人存款，畀利息佢；另一邊就將存款借畀人。咁銀行就可以協調唔同大小借貸。空間來睇，銀行可以補足唔同地方嘅借錢人同貸款人。而時間來睇，佢補足唔同時嘅借貸，因為理論上，借人錢都會還。\n機構來講，佢可以賣股票畀投資銀行，而投資銀行會轉手賣畀公眾。股票分咗機構嘅擁有權。例如一間公司總共有一百股，你有一股就佔公司百分一。你有百分一公司嘅資產負債差。公司賣股票出來嘅錢，可以用來搞大業務。除咗股票之外，亦可以賣債券集資。\n財務關係到個人、政府、公司同埋各個機構，點樣用到金融工具達到佢哋嘅目標。"}
{"id": "8046", "revid": "29554", "url": "https://zh-yue.wikipedia.org/wiki?curid=8046", "title": "財經", "text": ""}
{"id": "8047", "revid": "259", "url": "https://zh-yue.wikipedia.org/wiki?curid=8047", "title": "財務", "text": "財務即係管理或者打理錢同埋財產。而有關嘅錢同財產，可以屬於個人、公司或者團體。財務同金融有少少唔同，財務主要係講對資金嘅需要同埋點樣去分配好財產而攞到需要嘅資金；而金融就包括埋投資等等嘅其他活動。\n財務公司.\n財務公司係金融機構一種。一般唔係銀行，但係又可以借錢畀人嘅金融機構，通常利息高過銀行，但係審批過程就比較寬鬆。適合心急借錢周轉嘅人。"}
{"id": "8048", "revid": "26", "url": "https://zh-yue.wikipedia.org/wiki?curid=8048", "title": "黑白殭屍", "text": "《黑白殭屍》係一套諧趣短劇，係香港無綫電視喺1980年代嘅細路電視節目《430穿梭機》入面嘅環節之一。\n呢套短劇係由當時嘅新晉藝人，同時亦係《430穿梭機》主持人嘅周星馳、龍炳基同埋曾華倩主演，係一集完嘅單元形式故事，而劇情主要就講述兩個同居殭屍嘅故仔：\n經常着白禮服嘅白殭屍（龍炳基飾）同全身黑禮服嘅黑殭屍係一對互相鬥氣，但係又互相扶持嘅冤家，佢哋同樣鍾情於一個人類女仔 Beautiful（曾華倩飾），成日為咗鬥討好Beautiful而鬥智鬥力；但係佢哋有個好大嘅阻礙，就係有個喺隔篱住嘅肥仔阿發仔（當時嘅童星林必發飾）成日從中作梗，成日諗計整蠱兩隻殭屍，搞到兩隻殭屍哭笑不得。\n節目輕鬆惹笑，唔只小朋友鍾意睇，就連大人而家都想搵返呢輯劇集返嚟回味。"}
{"id": "8049", "revid": "1297365", "url": "https://zh-yue.wikipedia.org/wiki?curid=8049", "title": "軟骨魚綱", "text": "軟骨魚綱（）即係軟骨嘅魚，包含鯊魚、鯆、魟三個類別嘅動物。\n軟骨魚綱動物特點在於，全身只有軟骨，冇真正嘅骨。佢哋冇魚鰾，用肝臟來控制浮沈。"}
{"id": "8050", "revid": "143999", "url": "https://zh-yue.wikipedia.org/wiki?curid=8050", "title": "經濟", "text": "經濟（；），又叫經濟體，係響有限資源之下包含生產、分配同消費嘅系統。研究經濟嘅學科叫經濟學。\n「經濟」呢組字係近代日本用先，攞「經國濟民」噉嘅意思。\n稀缺性.\n稀缺性（scarcity）係經濟最基礎嘅一個概念，指嘅係有限嘅資源同理論上無限嘅慾望（want）之間嘅差異：人類有好多慾望，但係就算有咗現代科技，佢哋手頭上嘅資源－錢、時間、精神－都硬係有限嘅，好多時佢哋都冇足夠嘅資源達到嗮佢哋想要達到嘅目的，例如一個人唔夠錢買嗮佢想要嘅嘢，唔夠時間做嗮佢想要做嘅嘢，又或者一間公司唔夠資源生產嗮佢想要生產嘅嘢。因為稀缺性嘅問題，人類需要做犧牲，需要放棄某啲嘢，嚟獲得更多佢想要嘅稀缺（scarce）嘅資源，亦都因為噉樣而有咗競爭，人同人之間會各自犧牲時間精神等嘅資源嚟爭稀缺嘅嘢。舉個例子說明，「人工高嘅工」係一種稀缺性嘅資源：好多人都想要賺多啲錢，所以會犧牲時間精神返工同搵人工高嘅工，而高人工嘅職位嘅數量少過想要呢啲職位嘅人嘅數量，所以啲人就要爭，佢哋會有誘因落力，犧牲更多時間同精神為求爭到嗰啲職位。\n世上有一啲資源係冇稀缺性嘅問題嘅，好似係空氣噉就係一個例子，空氣對於地球上嘅生命嚟講不可或缺，但係佢對人類嚟講唔具有稀缺性（雖然對於某啲生物嚟講可能有）：一個正常嘅人類無時無刻一唞就唞到氣，唔使用啲乜嘢時間精神嚟令到自己有氣唞，而且目前地球上嘅空氣充足到不得了，夠嗮人類享用，所以人類根本冇誘因爭空氣－空氣呢種資源嘅量足夠滿足人對佢嘅需求，所以唔具有稀缺性。\n稀缺性係經濟學嘅最根本概念。有好多資源都係稀缺嘅，所以人類要做好多決策，決定點樣運用某啲資源（時間、精神等等）去最大噉滿足自己嘅慾望：一個人會想用自己有限嘅收入滿足最多嘅慾望，好多時又會想要有多啲錢（等自己可以滿足多啲慾望），但係錢係有限嘅，所以人同人之間會爭錢、爭人工高嘅工；一間牟利公司會想用自己有限嘅人力賺最多嘅盈利，又會想要有多啲人力嚟賺多啲盈利，但係優秀人才嘅數量係有限嘅，所以公司同公司之間會爭人才；一個國家會想用自己有限嘅資源（自然資源同土地等）令自己最穩固，又會想要有多啲資源，而世上嘅資源係有限嘅，所以國家同國家會以外交甚至打仗嘅方式爭資源爭土地。呢啲競爭嘅過程迫使決策者要以最有效率嘅方式運用自己手上嘅資源－而「人類點樣運用手上資源，最有效率噉達到目的」正正就係經濟學研究嘅重心。"}
{"id": "8052", "revid": "143999", "url": "https://zh-yue.wikipedia.org/wiki?curid=8052", "title": "經濟學", "text": "經濟學（； ；，），廣東話日常有陣時會嗌「」，係社會科學嘅一個領域，專研究貨品同服務嘅生產、消費同埋分配。經濟學嘅研究範疇包括個體人類嘅行為同互動，以至成個經濟體嘅運作，主要可以按照研究現象嘅規模分做兩大子領域：微觀（micro）經濟學著重分析經濟體嘅基本組成元件同呢啲元件之間嘅互動－「基本元素」包括咗個人、家庭、公司、買家同賣家呀噉；而宏觀（macro）經濟學會成個經濟體噉分析，研究一啲描述個經濟體嘅總體屬性嘅變數，好似係本地生產總值、失業率同通脹呀噉。呢啲微觀嘅物體同埋經濟體嘅宏觀屬性仲會互相影響，形成各種各樣嘅經濟現象。\n經濟學唔淨只會客觀噉研究經濟現象，仲會思考一個經濟體點先係「理想」：經濟學有得細分做集中思考「經濟客觀睇係點」嘅實證（positive）經濟學同埋集中思考「經濟應該係點」嘅規範（normative）經濟學；前者會嘗試理解經濟體跟從乜嘢法則運作，似一門科學，而後者就往往會運用前者嘅研究得出嘅結果，思考要點樣操作一個經濟體，先可以令個經濟體達到理想嘅狀態－「理想」呢家嘢係有少少主觀嘅。規範經濟學喺經濟政策嘅制定上扮演咗舉足輕重嘅角色。\n經濟學研究既有理論性貢獻，又有實用價值。經濟學同多數嘅社會科學比起上嚟精確好多，好多時會運用數學方程式描述、模擬、同預測所研究嘅現象。所以學術界喺 1968 年創立諾貝爾經濟學獎，承認經濟學係一門嚴謹嘅科學同表揚呢個領域對人類嘅貢獻。\n定位.\n歷史上嘅定義.\n現代嘅學界對「經濟學」有多個定義，當中有一啲反映學界對呢個領域嘅新認識，有啲反映咗唔同學派嘅見解。經濟學之父蘇格蘭哲學家亞當史密夫（Adam Smith）將「政治經濟學」（political economy；嗰時啲人俾經濟學個名）呢個領域定義做「對國家財富嘅本質同起因嘅探討」（an inquiry into the nature and causes of the wealth of nations）噉解，詳細啲係：\n但係亞當史密夫嘅見解唔完全受到當代嘅學者接納。喺 1803 年，法國經濟學家 嘗試將呢個領域由佢喺公共政策上嘅用途區分開，將個領域定義做「研究財富嘅生產、分配、同消費嘅科學」，而再後嚟少少嘅英國哲學家米爾（John Stuart Mill）喺 1844 年嘗試響一個社會層面定義經濟學：\n打後喺 1890 年，經濟學家 喺佢嗰本教科書《經濟學原則》（Principles of Economics）入面提出咗一個到咗家吓仲有好多人用嘅定義，將經濟學嘅分析擴展到唔淨指包含財富，以及由社會去到微觀經濟層面：\n廿世紀嘅定義.\n而喺 1932 年，英國經濟學家（Lionel Robbins）諗出咗一個俾人譽為「可能係而家最廣受人接納」嘅定義：\n羅賓斯形容話呢個定義唔係分類性噉將某啲類型嘅行為揀出嚟話係經濟學嘅研究對象，而係分析性噉將每種行為嘅一部份揀出嚟研究－即係受到稀缺性所主宰嗰部份。佢話佢之前嘅經濟學家通常都將研究嘅重點擺喺對財富嘅分析上，研究財富點樣俾人創造（生產）、分配、同消費，以及財富點樣增長，但係佢認為經濟學仲有得攞嚟研究第啲嘢，好似係打仗噉，因為打仗嘅各方通常都有一個共同嘅目的（要打贏）、涉及到成本同得益、而且會喺達到目的嘅過程當中會用資源（人命同財產等嘅損失）。如果喺一個局勢當中雙方都冇能力打贏或者成本高過得益好多嘅話，噉做決定嘅人（假設佢哋係理性嘅）永遠都唔會打仗（一個決定），而會嘗試用佢哋嘅資源去做第啲嘢。羅賓斯主張學界唔應該將經濟學界定為研究財富、戰爭、犯罪、教育、或者是但一樣可以用經濟學研究嘅嘢嘅科學領域，而係應該將經濟學界定為一個專門研究呢啲現象嘅某一樣共同部份－用有限嘅資源達到一啲目的－嘅領域。不過要留意嘅係，雖然羅賓斯呢個定義喺經濟學界廣受接納，但都唔係冇人批評。\n稀缺性.\n稀缺性（scarcity）係經濟學最基礎嘅一個概念，佢指嘅係有限嘅資源同理論上無限嘅慾望（want）之間嘅差異：人類有好多慾望，但係就算有咗現代科技，佢哋手頭上嘅資源－錢、時間、精神－都硬係有限嘅，好多時佢哋都冇足夠嘅資源達到嗮佢哋想要達到嘅目的，例如一個人唔夠錢買嗮佢想要嘅嘢，唔夠時間做嗮佢想要做嘅嘢，又或者一間公司唔夠資源生產嗮佢想要生產嘅嘢。因為稀缺性嘅問題，人類需要做犧牲，需要放棄某啲嘢，嚟獲得更多佢想要嘅稀缺（scarce）嘅資源，亦都因為噉樣而有咗競爭，人同人之間會各自犧牲時間精神等嘅資源嚟爭稀缺嘅嘢。舉個例子說明，「人工高嘅工」係一種稀缺性嘅資源：好多人都想要賺多啲錢，所以會犧牲時間精神返工同搵人工高嘅工，而高人工嘅職位嘅數量少過想要呢啲職位嘅人嘅數量，所以啲人就要爭，佢哋會有誘因落力，犧牲更多時間同精神為求爭到嗰啲職位。\n世上有一啲資源係冇稀缺性嘅問題嘅，好似係空氣噉就係一個例子，空氣對於地球上嘅生命嚟講不可或缺，但係佢對人類嚟講唔具有稀缺性（雖然對於某啲生物嚟講可能有）：一個正常嘅人類無時無刻一唞就唞到氣，唔使用啲乜嘢時間精神嚟令到自己有氣唞，而且目前地球上嘅空氣充足到不得了，夠嗮人類享用，所以人類根本冇誘因爭空氣－空氣呢種資源嘅量足夠滿足人對佢嘅需求，所以唔具有稀缺性。\n稀缺性係經濟學嘅最根本概念。有好多資源都係稀缺嘅，所以人類要做好多決策，決定點樣運用某啲資源（時間、精神等等）去最大噉滿足自己嘅慾望：一個人會想用自己有限嘅收入滿足最多嘅慾望，好多時又會想要有多啲錢（等自己可以滿足多啲慾望），但係錢係有限嘅，所以人同人之間會爭錢、爭人工高嘅工；一間牟利公司會想用自己有限嘅人力賺最多嘅盈利，又會想要有多啲人力嚟賺多啲盈利，但係優秀人才嘅數量係有限嘅，所以公司同公司之間會爭人才；一個國家會想用自己有限嘅資源（自然資源同土地等）令自己最穩固，又會想要有多啲資源，而世上嘅資源係有限嘅，所以國家同國家會以外交甚至打仗嘅方式爭資源爭土地。呢啲競爭嘅過程迫使決策者要以最有效率嘅方式運用自己手上嘅資源－而「人類點樣運用手上資源，最有效率噉達到目的」正正就係經濟學研究嘅重心。\n研究方法.\n當代經濟學係一門科學領域，目的係增加人類對經濟現象（稀缺性引起嘅現象）嘅了解。經濟學家會運用數學上嘅知識，利用微積分、線性代數、統計學、博弈論、同電腦科學等領域嘅方法分析同模擬經濟現象。一個專業嘅經濟學家要或多或少噉識得用呢啲架生同埋了解當中嘅原理，而有啲經濟學家仲會專門研究呢啲架生點樣喺經濟學上應用。\n理論.\n主流經濟理論靠嘅係量化嘅經濟模型（economic model）。一個經濟模型會有若干個假設，並且由呢啲假設同已知嘅經濟學知識嗰度推導一個數學模型出嚟，目標係要用最少量嘅假設，做出最精確嘅預測同埋解釋最多嘅現象（即係科學哲學上所講嘅奧坎剃刀，第啲科學領域都會用呢條原則）。廿一世紀經濟學界主流嘅新古典經濟理論都跟實呢套準則，以建立能夠準確噉預測經濟現象嘅模型作為目標，令經濟學成為一門受人尊重嘅科學領域。\n舉個簡單例子說明，以下係一個模擬一間公司嘅利潤嘅經濟模型：\n當中 formula_2 係指利潤，formula_3 係間公司供應貨品服務嘅率，formula_4 係指喺 formula_3 之下啲貨品服務嘅價格，formula_6 係指以 formula_3 呢個率供應貨品服務嘅成本，而 formula_8 就係指每賣一件貨品服務要交嘅稅。如果間公司想令自己利潤最大化，噉 formula_3 嘅理想數值可以用以下嘅方式計出：\n因為 formula_8 同 formula_6 等有已知數值，所以用呢啲式可以計出 formula_3 嘅理想數值。\n驗證.\n經濟學會嘗試用實證方法（empirical method）驗證佢啲理論。舉個具體啲嘅例子說明，喺貨幣理論（monetary theory）當中，貨幣量說（quantity theory of money）呢個理論模型入面嘅方程式預測錢供應嘅增長率上升會提高通脹，而通脹係假設咗受理性預期影響嘅，經濟學家跟手就會喺現實世界觀察呢啲現象，而如果佢哋嘅觀察數據合乎個理論嘅預測嘅話，就會加強咗佢哋對個理論模型嘅信心。有陣時，呢啲理論模型仲會做得到量化（quantitative）嘅預測－即係唔淨只預測到變數之間成正相關定負相關，仲能夠靠觀察到嘅數據同手上嘅數學方程式，近乎完美噉預測到目標變數跟住落嚟嘅數值。\n喺驗證經濟理論嘅過程當中，統計學（statistics）係好常用嘅技術。經濟學研究者會用統計學上嘅方法，由數據嗰度估計一個統計效果（effect）有幾強同埋有幾高統計顯著性（statistical significance）等嘅資訊。例如，如果家陣有個假說話某兩個變數係成正比嘅（頭先貨幣量說嘅假說係「錢供應嘅增長率升會提高通脹」），噉個研究者可以去攞數據，睇吓嗰兩個變數係咪真係成正比。如果搵到嘅結果同假說所講嘅一致，就會增強經濟學家對個理論嘅信心。\n經濟測量.\n經濟測量學（econometrics）係經濟學同統計學嘅結合領域，旨在諗點樣用統計學方法分析啲描述經濟現象嘅數據，靠噉嚟搵出唔同經濟現象之間嘅關係。技術性啲噉講，經濟測量學做嘅嘢可以噉樣描述：\n經濟測量學嘅基礎係迴歸分析（regression analysis）。迴歸分析係一類嘅統計模型技術，指一啲用嚟建立描述兩個或者以上唔同變數之間嘅關係嘅數學模型：喺統計學上，研究者好多時會想用一個變數嘅數值嚟預測第啲變數嘅數值；喺最簡單嗰種情況下，個統計模型會涉及兩個連續性（continuous）嘅變數，當中一個係自變數（independent variable；IV），而另一個就係應變數（dependent variable；DV），而個研究者會用個 IV 嘅數值嚟預測個 DV 嘅數值；對個研究者嚟講，一個可能嘅做法係搜集啲數據返嚟，用啲數據做迴歸分析，整個模型（即係畫條線）出嚟，個模型就能夠幫佢預測「當 IV 係呢個數值嗰陣，假設第啲因素不變，個 DV 嘅數值會傾向係幾多」。迴歸模型有以下呢啲：\n... 等等。原則上，如果有個方法可以由過往數據嗰度搵出 formula_17 同埋 formula_18 等參數嘅數值，第時就可以靠條式大致上用 IV 嘅值估計 DV 嘅值；而家想像 formula_19 係失業率，而 formula_20 係本地生產總值（GDP）增長率，用過去數據得出參數 formula_17 同 formula_18 嘅數值，噉啲人第時就有可能睇到 GDP 增長嚟估計失業率嘅數值。\n經濟實驗.\n經濟學－尤其係宏觀經濟學－嘅實證研究多數係靠觀察（observation）嘅，好少可會好似自然科學噉做實驗。噉係因為做實驗涉及嘅係特登操控一啲變數，再睇吓有乜效果－呢樣嘢喺研究社會嘅社會科學當中好難做到，而且攞人嚟隨意操控好多時會引起道德上嘅爭議（唔似得自然科學噉，有得攞自己嘅研究對象去實驗室隨意搞）。一般嚟講，科學界都會覺得觀察冇受操控嘅實驗噉嚴謹，認為觀察好多時冇辦法驗證一啲講因果關係嘅假說。所以廿一世紀嘅經濟學家開始咗嘗試用多啲實驗方法做研究，尤其係喺研究個人層面現象嘅微觀經濟學研究當中比較容易做實驗－研究者大可以搵啲人返去實驗室嗰度做某啲實驗作業。\n實驗經濟學（experimental economics）嘗試用實驗驗證經濟學理論，令經濟學同自然科學之間嘅差距縮細咗。舉個例子說明，行為經濟學（behavioral economics）理論當中有所謂嘅損失規避（loss aversion）現象，指人類零舍在意損失，所以（例如）損失 100 文引致嘅滿足感喪失數值上大過獲得 100 文引致嘅滿足感得益。喺一個展視損失規避嘅實驗當中，研究者可以去搵一柞受試者返嚟玩一啲買賣遊戲，途中問佢哋（例如）寧願賺多 10 文定係避免損失 10 文，結果多數係發現啲受試者通常都會揀後者－引證咗損失規避嘅假說。類似嘅實驗都係搵一啲受試者返個實驗室嗰度，再要佢哋做一啲經濟上嘅決策，幫經濟學家驗證微觀經濟學嘅理論。同類嘅研究好少可會用嚟驗證宏觀經濟學上嘅學說－因為宏觀經濟學所研究嘅現象閒閒地都係喺城市以至國家層面嘅，好難擺喺實驗室入面做，不過好多人都認為，實驗經濟學上嘅發展令到經濟學成為咗一門「真正嘅科學」。\n微觀經濟學概念.\n生產.\n喺微觀經濟學入面，生產（production）係一個由輸入去輸出嘅過程：喺生產嘅過程當中，做生產嘅人會用某啲輸入（生產因素，包括原材料、精神、同時間等）製造出一啲可以滿足某啲人嘅慾望嘅貨品或者服務，從而創造經濟價值（economic value）；例如一個喺廣東菜餐廳入面炒緊餸嘅廚師噉樣，佢會花費一啲原材料－生嘅菜同肉等等嘅食材－同埋用自己嘅精神時間，煮出一碟碟可以滿足啲食客（想食靚餸）嘅慾望嘅產品；生產嘅過程又可以係整一啲服務，例如係一個髮型師噉，佢會用一啲架生－飛髮嘅用具－同埋自己嘅精神時間幫啲客人飛髮，啲客人唔會得到任何貨品，但係個髮型師做嘅服務滿足到佢哋（想自己啲頭髮靚）嘅慾望；有陣時，一個生產過程會涉及大量嘅人力物力，而且同時滿足好多人嘅慾望，例如係起路噉，包括工程師同建築工人在內嘅大量人員會用各種原材料－好似水泥同鋼筋呀噉－同大柞架生，再加自己嘅精神時間去整一個產品－一條人同車行得嘅路－出嚟，滿足周圍嘅市民（想要有條路可以行）嘅慾望。\n報酬遞減.\n報酬遞減（diminishing returns）係生產過程當中嘅一種現象。根據邊際報酬遞減定律（law of diminishing marginal returns），假設第啲因素不變，係噉提高某一個生產因素嘅量普遍會引致整體產量嘅提升，但邊際報酬（marginal return / marginal product；指報酬上升嘅率，設報酬做 formula_23，生產因素嘅量做 formula_24，邊際報酬由 formula_25 反映）會係噉跌，即係話如果將「產量」（Y 軸）同「生產因素 A 嘅量」（X 軸）畫幅圖，假設第啲生產因素不變，條線嘅斜率會隨住生產因素 A 嘅量上升愈嚟愈負：\n舉個例子說明：一間建築公司家吓要起一棟建築物，個地盤嗰度有一定量嘅器械、材料、同工人等嘅生產因素；假想而家間建築公司個老細增加工人嘅數量，但其他生產因素（器械同材料）嘅量保持不變；根據邊際報酬遞減定律，佢呢個做法會引致建築效率提升，但隨住工人數量增加，就會搞到（例如）啲器械唔夠用，所以就算再加多啲工人都冇咁幫到手提升生產效率－工人數量愈多，再增加工人所引致嘅建築效率提升幅度就會變得愈嚟愈細，請新工人變得愈得愈唔著數。邊際報酬遞減定律說明咗，喺生產嘅過程當中唔可以係噉增加某一個生產因素嘅量，而要整體噉考慮成個生產過程當中嘅所有因素。\n機會成本.\n生產必然會涉及機會成本（opportunity cost），即係話喺生產嘅過程當中做生產嘅人放棄咗冇用啲資源去做第啲嘢，而做一次生產嘅機會成本就係「做佢而放棄咗嘅選擇當中最有價值嗰個」。例如如果班工程師同建築工人用咗啲材料喺澳門嗰度起咗條路，佢哋就冇得用嗰啲材料喺珠海或者香港嗰度起路，而呢啲如果冇起澳門嗰條路就有得起嘅路當中最有價值嗰條就係「用啲材料喺澳門起路」嘅機會成本。機會成本唔淨只包含錢同財物：例如一個麵包師傅可以用揀用佢一個上晝嘅時間焗菠蘿包，又可以揀用嗰個上晝打 PSP，又可以揀用嗰個上晝寫返篇有關菠蘿包嘅維基百科文。如果佢揀咗用個上晝寫維基文，噉佢就放棄咗用啲時間焗菠蘿包或者打 PSP，而佢做呢個選擇嘅機會成本就係另外兩個選擇當中比較有價值嗰個－喺呢個例子入面，所涉及嘅資源就係時間。\n機會成本係稀缺性嘅必然結果：可用嘅資源係稀缺嘅，所以做決策嘅人喺消耗佢資源做生產嘅時候要做取捨，如果佢決定咗用資源做其中一樣嘢，噉佢就冇得做其他嗰啲嘢，而其他嘢當中最有價值嗰樣就係機會成本。對機會成本嘅分析係經濟學上嘅重要一環，如果一個選擇嘅機會成本高過另一個嘅（假設所有選擇嘅價值都可以用某啲數值量度），後者會係一個比較有效率嘅資源運用方法－揀佢所放棄嘅價值會比較少。\n生產可能性曲線.\n生產可能性曲線（production-possibility frontier，簡稱「PPF」）係一種用嚟表達稀缺性、成本、同效率嘅圖。假想而家有間好簡單嘅工廠，佢淨係曉生產「槍」（gun）同「牛油」（butter）兩種貨品，佢幅 PPF 條 Y 軸係「生產嘅槍嘅量」，而 X 軸係「生產嘅牛油嘅量」。呢間工廠手頭上嘅資源係有限嘅，如果佢想生產多啲槍，佢就要生產少啲牛油－即係話兩個量之間嘅關係必然係負，條線所包含嘅面積必然係有限嘅。喺 B、D、同 C 呢三點嗰度，間工廠都係用嗮全力去生產，喺 A 嗰點，間工廠冇用嗮全力生產，而 X 嗰點係間工廠冇能力達到嘅一個狀態。\n現實世界嘅 PPF 實係一條斜率成負數嘅線，而呢一點起於稀缺性嘅問題：如果有能力，間工廠會有咁多生產咁多，但係因為稀缺性嘅問題，佢手頭上嘅資源唔夠滿足佢「有咁多生產咁多」嘅慾望，所以間工廠嘅管理人就要做取捨－如果佢用嗮全力嘅話，佢只能夠一係生產多啲槍，一係生產多啲牛油，冇得話兩者兼得。\n間工廠喺 PPF 所處嘅位置反映佢嘅效率（efficiency）嘅一部份：如果佢產量係喺 A 嘅話，噉就表示佢仲有能力同時生產更多嘅槍同生產更多嘅牛油，反映咗佢冇用全力，處於一個冇效率嘅狀態（而原因可能係因為太多工人偷懶，或者工人唔識善用啲機械等等）。另一方面，就算間工廠處於 B、D、或者 C（用嗮全力生產），都唔一定等如佢效率好好，例如如果佢出盡全力生產咗 100 支槍同 100 嚿牛油，但係啲客想要嘅係 80 枝槍同 120 嚿牛油嘅話，佢就達唔到理想嘅柏里圖最適（Pareto optimality）狀態－即係做唔到有效率噉滿足啲客嘅慾望。「點樣提升效率」喺經濟學上係一個好緊要嘅課題，例如喺經濟衰退嗰陣嘅高失業率令到好多人力都冇做生產，係一種冇效率嘅狀態，亦都係一種好受關注嘅現象。\n消費同投資.\n喺做咗生產之後，一個人手上會賺取咗一啲資源，跟住佢有兩大選擇：佢可以即刻用咗呢啲資源佢，即時噉滿足自己嘅慾望；佢又可以投放啲資源去做唔能夠即時滿足慾望、但能夠喺將來引起更大得益嘅活動；舉個例說明，想像家吓有個人做生產過程，得到一個蘋果，佢可以即刻食咗，滿足自己對嘢食嘅慾望，但佢又可以攞個果實去種，將來種樖蘋果樹出嚟，等自己將來多啲蘋果食－要喺「即時滿足慾望」同埋「追求將來更大噉滿足慾望」之間二揀一，前者就係經濟學廣義上嘅消費（consumption），後者就係廣義上嘅投資（investment）。\n喺行為經濟學（behavioral economics）上，消費同投資可以用延遲折扣（delay discounting）嘅概念嚟思考：延遲折扣係指一樣事物主觀上嘅效益會隨住「得到樣嘢要等嘅時間」而下降；想像一個實驗：擺一隻老鼠喺個籠入面，個籠入面有兩個掣，撳第一個掣會即刻得到一粒嘢食，而撳第二個掣會喺 5 分鐘之後得到一粒一樣嘅嘢食（兩個掣喺撳咗一嘢之後 5 分鐘之內唔會有反應）；實驗結果通常係，隻老鼠肚餓嗰陣會走去撳第一個掣，但會對第二個掣不聞不問；另一方面，如果更改兩個掣嘅結構，變成撳第二個掣會喺 5 分鐘之後得到一嚿大嚿啲嘅嘢食嘅話，隻老鼠就比較有可能會對第二個掣有興趣－即係話喺隻老鼠心目中，一嚿嘢食嘅效用 formula_26 會隨住「得到佢要等嘅時間」（formula_27）而下降（不過「formula_27 同 formula_26 之間嗰個函數呈乜形狀」係一個受爭議嘅課題）。\n延遲折扣指緊嘅就係呢樣嘢－喺一個人心目中，一樣嘢嘅有利度會因為「延遲」而打「折扣」，而當一個人得到資源，佢就要選擇即時消費或者用件資源做投資以求未來得到更大利益（但呢個利益嘅主觀價值會因為延遲折扣而打咗折）－反映咗延遲折扣。行為經濟學對延遲折扣嘅思考幫到手做某啲有關消費同投資嘅政策制定。\n分工.\n理論同實證經濟研究表示咗，要達到高嘅效率，其中一種最好嘅做法係分工（division of labor）。考慮返上面嗰個生產槍同牛油嘅工廠嘅例子說明，想像家吓嗰間廠隔籬開咗另一間都係生產槍同牛油嘅廠，但係兩間廠條 PPF 嘅斜率唔同：如果 A 廠要生產多 10 嚿牛油就要放棄生產少 10 支槍，而 B 廠（例如因為啲工人嘅專長同 A 廠嘅唔同）要生產多 10 嚿牛油就需要放棄生產成 50 支槍－喺呢個情況下，B 廠生產牛油嘅機會成本會大過 A 廠嘅好多，所以 B 廠比起 A 廠會更加有誘因集中於生產槍；同時，A 廠相比之下會比較有誘因集中去生產牛油。即係話 A 廠喺生產牛油上有比較優勢（comparative advantage），而 B 廠就喺生產槍上有比較優勢。而如果 A 廠同 B 廠開始各自集中生產自己叻生產嘅貨品，就形成咗一個分工嘅局勢。\n雖然呢個例子就噉望落好似係 A 廠比較叻做生產噉，但係 B 廠依然可能係有絕對優勢（absolute advantage）嘅。舉個例子說明，如果兩間廠都用嗮全力生產牛油嘅話，（可能）A 廠會生產到 500 嚿牛油，而 B 廠會生產到 1,000 嚿牛油，但係喺全力生產牛油嘅過程當中，A 廠只係放棄咗 500 支槍，而 B 廠就會放棄咗成 5,000 支槍－B 廠集中生產牛油嘅機會成本高 A 廠嘅一大截，所以 B 廠雖然喺生產兩樣貨品上都叻過 A 廠，但佢依然比較有誘因集中生產槍。\n人同人之間有專業知識同技能上嘅差異，所以每個人專長生產嘅嘢都唔同－一個經濟體就有咗分工嘅現象。\n貿易.\n分工同比較優勢係貿易（trade）嘅起源：人同人之間以至國家同國家之間喺「擅長生產乜嘢」呢一點上都有差異：例如假想而家有兩個人，A 君比較叻煮嘢食，B 君比較叻整電腦，A 君會比較有誘因去開餐廳，而 B 君會比較有誘因去搵份做電腦技術員嘅工，B 君冇 A 君咁肯花時間煮嘢食，所以日日晏晝都去幫襯 A 君間餐廳，將佢做技術員賺到嘅錢俾 A 君嚟換取嘢食－兩個人之間形成咗一種互利嘅貿易關係；呢種現象喺國與國之間都會睇到，例如俄羅斯嘅國土石油含量多過日本嘅好多，所以比起日本更加有誘因發展石油產業，而當日本想要用石油嗰陣，就可能會問俄羅斯攞，但俄羅斯（定係是但一個產油國）正路唔會免費送石油俾日本，所以日本要搵返啲有價值嘅嘢（最直接嘅係錢）送俾俄羅斯，等俄羅斯有誘因俾石油佢－國際貿易就形成咗。\n世界嘅唔同地區之間年年都有大量貿易發生緊－地理同文化等方面嘅差異令到唔同地區擅長生產唔同嘅貨品同服務。\n錢同貨幣.\n錢（money）係一樣源於貿易嘅需要而有嘅發明。攞返上面 A 君同 B 君嘅例子說明，B 君想食 A 君煮嘅飯餸，但 A 君要生活，唔可以吓吓都免費幫人煮飯餸，所以 B 君又要俾返啲有價值嘅嘢 A 君嚟換取飯餸。喺呢個情況下，B 君可以用以物易物（barter）嘅方法，例如係送啲電腦零件俾 A 君嚟換取飯餸。之但係，如果 A 君唔需要電腦零件嘅話，噉 B 君就會冇價值俾得到 A 君－單交易做唔成。而家想像有一樣嘢 X，佢係普遍有價值嘅，可以攞嚟換做任何嘅貨品或者服務都得，噉單交易就做得成－B 君可以俾某個量嘅 X 俾 A 君，等 A 君打後有得用佢開餐廳所賺返嚟嘅 X 去換取佢自己想要嘅嘢－而 X 就係錢。錢呢樣發明對於經濟嚟講好緊要，佢令到做起貿易上嚟簡單方便好多，而且仲扮演咗量度貨品服務嘅價值、令到人有得儲蓄、同容許延期付款等嘅多種功能。\n廿一世紀世界嘅各個經濟體都會有喺自己內部流通嘅貨幣（currency），等佢內部嘅人有得做交易。\n喺經濟學上，一個政府應該點樣管理自己內部嘅貨幣係一個好緊要嘅課題。好似係通脹（指個經濟體內貨品服務嘅價格持續上脹）等嘅現象可以對民生造成巨大嘅衝擊。一個好經典嘅例子係津巴布韋元（Zimbabwean dollar）：津巴布韋元曾經係非洲南部國家津巴布韋（Zimbabwe）嘅貨幣，但因為政府管理不善，搞到津巴布韋國內由 1990 年代尾開始就有極嚴重嘅通脹，啲錢變到愈嚟愈冇價值，而啲貨品同服務嘅價錢係噉升，搞到政府要係噉印大啲面額嘅銀紙，打後仲出咗驚世嘅面額 100 萬億文嘅銀紙。最後喺 2009 年 4 月，津巴布韋政府索性停用津巴布韋元改用美元做貨幣，單嘢先至收到科。自從嗰陣之後，津巴布韋元喺經濟學界間唔中就俾人攞嚟做「失敗貨幣」嘅例子。\n市場.\n當買家攞住啲錢，而賣家攞住佢哋覺得買家會有興趣買嘅貨品服務，雙方都準備好要做交易嗰陣，佢哋就需要喺某啲地方嗰度互相交流同埋做交易上嘅決定－呢啲空間就係所謂嘅市場（market）。市場可以係一啲實際上存在，睇得到摸得到嘅地方（好似係俾人買餸嘅街市噉），又可以係淨係存在喺互聯網當中嘅電子空間（好似係網上購物網站噉）。市場係買家同賣家溝通嘅主要媒介，亦都負責幫手俾雙方決定貨品服務嘅價格－買家同賣家會喺市場嘅空間當中接觸同交流，並且向對方傳達（例如）「呢件貨喺呢個價格我會買幾多幾多」等嘅資訊。\n自由市場.\n市場好多時都會受外界因素干預。理論上，如果一個市場係一個自由市場（free market；指淨係受消費者主導，唔受政府或者第啲權威干涉嘅市場），噉佢裏面嘅每件貨品同服務嘅價格遲早都會去到均衡嘅水平－即係價錢啱啱好令買家肯買嘅量同賣家肯生產嘅量一樣，令價格冇誘因改變。不過實際上，現實世界嘅市場會因為好多因素而去唔到均衡狀態，例如係政府可能會用稅等嘅措施人工噉令某啲貨品服務價格提升，雖然好多人都主張完全自由嘅市場先係好嘅，但係呢啲干預查實對民生嚟講好多時都係必要嘅：舉個例子說明，好多先進國家同地區（包括香港）嘅政府都會補貼內部嘅醫療服務，等啲老百姓有得用平啲嘅價錢（甚至乎係唔使俾錢）睇醫生；如果呢啲政府唔噉樣做，而係由得啲醫療服務嘅價格由自由市場話事嘅話，啲醫療服務就好可能會貴好多－會搞到好多老百姓嘅健康冇咗基本保障。\n市場結構.\n市場可以分做好多種唔同嘅市場結構（market structure）：\n供應同需求.\n喺一個市場入面，是但搵一樣俾人買賣緊嘅貨品或者服務，佢會至少有兩個屬性：價格（price）同埋數量（quantity）。而供應同需求（supply and demand）嘅理論就解釋價格同數量之間嘅啦掕。喺微觀經濟學上，呢個理論能夠預測喺一個有完全競爭（perfect competition；指冇任何一個買家或者賣家大到有能力獨力掌控啲貨品服務嘅價格）嘅市場下嘅貨品同服務嘅價格。\n需求.\n喺一個市場之下，對一件貨品服務嘅需求（demand）指需求量（quantity demanded；買家有能力同肯買嘅量）同價格之間嘅關係。例如有件貨品服務，佢價格喺 10 文嗰陣啲買家總共會買 100 件，價格喺 9 文嗰陣啲買家總共會買 110 件... 等等嘅話，佢嗰條需求曲線（demand curve）就會係一條穿過（10 文，100 件）同（9 文，110 件）呢兩個點嘅線（唔一定係直線），而呢條曲線所表達嘅嗰段關係就係個需求。需求理論將個體消費者描述為理性嘅決策者，假設佢哋會嘗試用自己手上嘅有限資源（即係佢哋嘅收入）最大噉滿足自己嘅慾望－用行話講嘅話，就係喺有限嘅資源下將自身嘅效用（utility）最大化。\n需求定律（law of demand）宣稱，是但搵個市場同是但一件貨品服務，假設第啲因素不變，佢價格同買家會買嘅量之間會形成負關係（條線嘅斜率 formula_30 係負數）－價格愈高買家就會買得愈少，而價格愈低買家就會買得愈多。呢條定律係稀缺性嘅必然結果：價格係啲買家每買一件就要付出嘅資源量，所以一件貨品服務嘅價格乘需求量（買家有能力又肯買嘅量）反映買家有能力付出幾多資源嚟買件貨品服務，但錢係一樣有限嘅資源，所以價格 formula_31 同需求量 formula_32 乘埋出嗰個數（formula_33）一定係一個有限嘅數值；如果條需求曲線係由頭到尾都打橫（formula_34）、打直（formula_35）或者成正斜率（formula_36）嘅話，就會出現價格同需求量乘埋個數可以係無限大嘅情況，所以如果錢有稀缺性，噉需求曲線只可以係一條斜率係負數嘅線。\n某啲外界因素可以改變一個需求：收入可以影響需求－如果啲買家嘅收入突然間普遍升嘅話，噉通常會引致條需求曲線向右移（買家無論價格幾高都買多咗嘢），而相反，如果啲買家收入突然普遍跌嘅話，噉通常會引致條需求曲線向左移（買家無論價格幾高都買少咗嘢）；替代品（substitute）嘅價格都可以改變需求，例如如果家吓 SONY 提高佢啲商品嘅價格，搞到由佢生產嘅 PS4 遊戲機價格上升，噉啲買家對任天堂 Switch（由任天堂出嘅遊戲機）嘅需求會提升（條需求曲線向右移）－PS4 價格上升令少咗人買 PS4，而任天堂 Switch 同 PS4 一樣，可以滿足啲人打機嘅慾望（係 PS4 嘅替代品），所以就算任天堂 Switch 嘅價格唔變都好，啲人都會買多咗。\n喺現實應用當中，經濟學家會用各式各樣嘅方法嚟做需求預測（demand forecasting）：喺最簡單嗰種情況下，佢哋可以做個問卷調查，派問卷俾啲消費者，問佢哋「如果件貨品服務係呢個價錢，你會買幾多件」等嘅問題，再將消費者嘅答覆畫成圖表（Y 軸係價格，X 軸係需求量），跟住做個迴歸分析（regression analysis；簡單啲講就係一種分析方法，能夠靠手上數據畫出反映兩個變數之間嘅關係嗰條線），結果會得出一條估計嘅需求曲線。需求預測嘅技術喺營銷策略上好有用，可以幫到企業家知道喺每個價格件貨品服務會賣到幾多件，並且靠噉估計件貨品服務要設喺乜嘢價格先可以令利潤最大化。\n供應.\n供應（supply）係指件貨品服務嘅價格同供應量（quantity supplied；指賣家肯整嚟賣嘅量）之間嘅關係。例如假想一件貨，佢價格喺 10 文嗰陣啲生產商總共會生產 100 件，價格喺 9 文嗰陣啲生產商總共會生產 90 件... 等等嘅話，噉呢個價格同供應量之間嘅關係就係件貨嘅供應。對生產者嚟講，佢哋賣一樣貨品服務嘅所得等如件貨品服務嘅價格乘以所賣嘅量，所以一般嚟講，如果假設生產者係理性噉想自己嘅所得最大化嘅話，佢哋會嘗試生產同供應令到佢哋利潤最大化嘅貨品服務，而噉通常就示，假設第啲因素（例如生產成本）不變，一件貨品服務嘅價格愈高，啲生產者賣佢就愈會賺到錢，就愈會肯生產佢－是但搵條供應曲線（supply curve）嚟睇，佢嘅斜率都會係正數，呢條就係所謂嘅供應定律（law of supply）。\n同需求同一道理，外在嘅因素可以影響一個供應：例如如果生產科技上有突破或者工人嘅人工跌，令一件貨嘅生產成本下降嘅話，噉通常條供應曲線會向右移（就算價錢不變，啲生產商都會生產多咗）；而如果工人嘅人工升，搞到生產成本上升嘅話，噉通常條供應曲線會向左移（就算價錢不變，啲生產商都會生產少咗）。\n市場均衡.\n市場均衡（market equilibrium）係指供應量同需求量相等嘅一種狀態，即係喺幅供應需求圖入面供應曲線同需求曲線相交嗰一點。\n喺短缺發生嗰陣，通常啲買家就會爭貨，鬥俾高價錢買－就會推高個價，而喺盈餘發生嗰陣，啲賣家就要賤買手上嘅存貨－就會撳低個價。所以供應同需求理論亦都預測咗，長遠嚟講，任何一個貨品服務如果外在因素不變，佢個價格係會慢慢噉趨向均衡狀態，令到個供應量同需求量最後變成相等嘅，而當有某啲外在因素改變搞到成條供應曲線或者成條需求曲線有所改變嗰陣，個均衡價格會跟住變。\n彈性.\n彈性（elasticity）喺經濟學上係需求同供應可以有嘅一種屬性，指需求量同供應量對價格改變幾有反應。需求同供應彈性可以用以下呢條式計：\n當中 formula_31 係件貨品服務嘅價格，formula_32 係件貨品服務嘅需求量（如果考慮緊嘅係需求）或者供應量（如果考慮緊嘅係供應），而 formula_40 係指導數－簡單啲講就係變率。\n舉個例說明，假想家陣有兩件貨品，X 同 Y，兩個條需求曲線都成直線，X 嗰條斜率高啲（需求彈性低啲），噉嘅話如果兩件貨品嘅價格同時上升 1 文，對 X 嘅需求量嘅跌幅會細過對 Y 嘅需求量嘅。即係話 X 嘅需求量對價格改變反應冇咁大－就算 X 價格變，消費者買嘅數量都冇變得咁明顯。X 需求彈性低啲可以係因為好多原因：例如可能 X 係一樣好似鹽同糖噉嘅生活必需品，所以就算 X 平咗，消費者都唔會太有動力買多啲，而 X 就算貴咗，好多消費者都仲係要焗住買咁多；Y 就可能係一啲好似魚子醬噉嘅奢侈品，Y 對消費者嚟講唔係生活必需嘅，所以佢價格一升，消費者可以索性唔買，但 Y 一平，就會好多消費者想買。\n市場失靈.\n市場失靈（market failure）指一啲可能令個市場達唔到理想狀態嘅情況，包括咗以下呢啲：\n不確定性.\n喺經濟學嘅分析上，當人嘗試將自己利益最大化嗰陣，過程當中往往有啲不確定性（uncertainty）喺度：一個人喺揀股票買嗰時，佢或多或少都會有啲唔肯定隻股票係咪真係會升；一個家庭喺選擇自己點使自己啲錢嗰陣，要考慮未來嘅收入可能會因為人工上落而有變動（所以要儲定啲錢以備不時之需）。而成個通訊行業嘅存在就係建基於不確定性嘅。\n某啲市場組織嘅存在可能會引致不確定性，因而降低市場效率。例如美國經濟學家（George Akerlof）曾經做過分析，用二手車市場做例子：佢指出好多時啲買家都唔係好識睇車，所以唔知道一架二手車真正嘅價值係幾多（有不確定性），而啲賣家相比之下通常都好熟車方面嘅嘢嘅－即係話有一個資訊不對稱嘅情況；喺呢個情況下，啲賣家好多時會利用呢一點嚟呃呃氹氹啲買家，等佢哋用過高嘅價格買一啲實際上唔值咁多錢嘅二手車，搞到個市場入面嘅錢唔能夠完全有效率噉俾人使用。同類嘅情況喺保險業嗰度都有發生。\n資訊經濟學（information economics）專門研究資訊喺經濟過程當中所扮演嘅角色－資訊係不確定性嘅相對，一個人手頭上有愈多資訊，佢嘅決策就愈少不確定性喺入面。資訊經濟學喺保險、合約、機制設計、同貨幣經濟學等嘅領域上都有應用價值。\n成本效益分析.\n成本效益分析（cost-benefit analysis，簡稱「CBA」）係經濟學理論嘅一種常見應用，指一個人或者組織做決策嗰陣有系統性噉考慮嗮所有可能方案，並且逐個逐個方案諗吓個方案嘅利弊，最後按照分析結果決定到底應該採取邊個方案。運用經濟學嚟做成本效益分析嘅過程大致上如下：\n舉個簡單嘅例子說明：家陣有一間工廠嘅老細，佢喺度諗緊好唔好買機械人返嚟幫手做嘢（方案）。按照佢對機械人學同工業生產等領域嘅知識，佢知道每部機械人可以做相當於 5 個人類工人嘅嘢，並且作出以下嘅分析（搜捕數據，再按照數據同相關知識，估計每個方案嘅得失）：間廠目前有 20 個工人，每個工人嘅人工係 20,000 文一個月，所以每個月間廠要使 400,000 文喺請工人嗰度，而如果唔使諗通脹或者人工上漲等嘅現象嘅話，間廠喺未來 10 年要使大約 48,000,000 文嚟請工人（方案 1 嘅得失）；相比之下，如果間廠要全面自動化，就要買 4 部機械人，買一部機械人要使 1,000,000 文，呢個價錢包括埋維修嘅費用，而且用機械人嘅話，佢間廠要請個機械人專家幫手，而個機械人專家每個月嘅人工係 50,000 文，請佢請足 10 年就要使 6,000,000 文，所以將間廠全面自動化嘅成本 = 4,000,000 文 + 6,000,000 文 = 10,000,000 文（方案 2 嘅得失）。假如全面自動化同用工人所得嘅營業額一樣嘅話，噉對個老細嚟講，佢會比較有誘因選擇全面自動化（選擇對自己最有利嘅方案）。\n博弈論.\n博弈論（game theory）係經濟學常用嘅一種數學理論，專門研究曉做決策嘅個體點樣喺策略上互動：博弈論提供咗一個數學基礎俾工業組織，等佢哋可以用數學模型模擬公司點樣做決策嘗試令自己嘅利益最大化，做買賣、同員工傾人工、講數、同設計合約等嘅過程都可以用博弈論嚟模擬。\n舉個簡單嘅例子說明，想像家吓有兩間公司，叫公司 1（firm 1）同公司 2（firm 2），喺度鬥爭一個市場嘅買家，每間公司都有兩個選擇，一係揀「進入市場」（entry，簡稱「E」），一係揀「遲啲先進入市場」（delay entry，簡稱「DE」）。喺呢個個案之下，如果兩間同時進入市場嘅話，佢哋都會各自損失 4,000,000 文嘅盈利；而如果公司 1 而家進入市場，而公司 2 揀遲啲先入，噉公司 1 會得到 6,000,000 文嘅盈利，而公司 2 乜嘢都得唔到；淨低嘅情況可以睇圖 1。喺呢個形勢之下，對於公司 1 嚟講，揀 DE 嘅話實蝕，相比之下，佢揀 E 嘅話至少會蝕少啲，甚至有機會賺（如果公司 2 揀 DE 嘅話），同時，就算公司 2 知道呢點，佢可能都會因為唔想蝕 4,000,000 而焗住揀 DE。如果係噉，最後結果會係公司 1 賺 6,000,000，而公司 2 冇得益冇損失。有咗呢個模型模擬兩個公司之間嘅交鋒，一個經濟學家跟手可以模擬（例如）成個經濟體內部嘅眾公司彼此之間嘅交鋒，再睇吓（假設啲公司冚唪唥都係會揀令自己盈利最大化嘅選擇）佢哋最後邊個會係贏家。\n同樣嘅數學模型仲有得攞嚟模擬個人層面或者國家層面嘅博弈。\n宏觀經濟學概念.\n宏觀經濟學（macroeconomics）係嘗試整體噉研究一個經濟體嘅經濟學分枝，特點係會用一啲合計性（aggregate）嘅變數做研究嘅中心－即係將個經濟體入面一大柞個體嘅屬性合埋一齊，做一個整體屬性，再研究呢個整體屬性。舉個例說明，本地生產總值（gross domestic product；簡稱「GDP」）係宏觀經濟學成日研究嘅一個變數：將某段時間之內一個經濟體裏面嘅最終貨品服務嘅市場價值冚唪唥加埋一齊，得出個數就係嗰個經濟體喺嗰段時間之內嘅 GDP。喺計 GDP 嘅過程之中，個分析者將個經濟體入面一大柞個體物件（貨品服務）嘅屬性（市場價值）以某啲方法結合埋做一個數值（就噉加埋一齊），所以 GDP 呢個課題屬於宏觀經濟學研究嘅範疇。宏觀經濟學亦都會研究一啲影響成個經濟體嘅嘢，好似係個政府嘅政策噉。\n喺建立經濟模型嗰陣，微觀經濟學嗰柞概念會俾人用嚟建構宏觀經濟學嘅理論：微觀經濟學研究嘅係一啲個人同公司層面嘅現象，而隨住經濟學家加深理解呢啲嘢點樣運作，佢哋可以用一啲相對簡單嘅數學模型或者方程式表達呢啲嘢嘅運作定律出嚟，再用呢啲定律模擬吓，睇吓（例如）如果個經濟體入面 50% 嘅個體都跟從嗰條定律行事嘅話個經濟體嘅 GDP 會變成點，再睇吓如果個經濟體入面 70% 嘅個體都跟從嗰條定律行事嘅話個 GDP 又會點。\n本地生產總值.\n本地生產總值（gross domestic product；簡稱「GDP」）係一種常用嘅經濟指標（economic indicator），用嚟量度一個經濟體（「一個經濟體」可以係指一個城市、一個省、以至一個國家）喺某一段時間之間嘅經濟產出。計法如下：\n除咗 GDP 之外，經濟學界仲有第啲指標用嚟量度經濟表現，而比較唔同指標俾嘅結果能夠提供一啲有用嘅資訊。舉個例說明，人均本地生產總值（GDP per capita）係指一個經濟體嘅 GDP 除以人口，而喺 2018 年，香港雖然 GDP 總值低美國一大截，但人均 GDP 就拍得住美國，表示香港喺生產水準上拍得住美國，但因為人口細一截而令到總體經濟規模唔及美國－比較兩地嘅 GDP 同人均 GDP 幫手推導出一啲有關兩地經濟規模同概況嘅資訊。事實係，喺做經濟分析嗰陣，經濟專家通常會睇嗮唔同嘅經濟表現指標所俾嘅結果，靠噉嚟到判斷一個經濟體內部發生緊啲乜嘢事。\n經濟增長.\n經濟增長（economic growth）指一個經濟體嘅人均產出（以按通脹調整後嘅 GDP 等嘅經濟指標計算）隨時間嘅提升。經濟增長可以受好多因素影響，包括咗成日有經濟學家研究嘅投資率、人口增長、同埋科技上嘅改變呀噉，例如中國喺廿一世紀初嘅驚人經濟增長噉，一部份就係因為內陸啲鄉下地區嘅人紛紛走去大城市打工，令工人嘅數量突然間升得好緊要（多咗好多人手做生產活動）而引起嘅。世界各地喺呢啲因素上嘅差異令到唔同嘅經濟體有唔同嘅經濟增長率，所以唔同嘅經濟體有啲會有錢啲有啲會窮啲。\n商業週期.\n每一個經濟體嘅 GDP（同埋其他嘅經濟表現指標）長遠嚟講都會週期性噉上上落落，呢啲上上落落就係所謂嘅商業週期（business cycle）。一個商業週期包含一段相對蕭條嘅時期同一段相對興旺嘅時期。對商業週期嘅研究起源喺 1930 年代嘅大蕭條（The Great Depression）時期，當時英國經濟學家凱恩斯（John Maynard Keynes）寫咗佢嗰本名著《》（粵文：就業、利息同錢嘅廣義理論）嚟提出佢心目中嘅經濟理論，佢認為喺經濟不景嗰陣，對貨品服務嘅需求唔夠，搞到失業率高企同埋可能輸出嘅喪失。佢跟手仲主張要有一啲政策，例如係中央銀行嘅貨幣政策行動或者政府嘅財政政策嚟令到商業週期當中嘅輸出穩定化。凱恩斯嘅理論亦都表明咗，喺某啲情況下，一個經濟體冇乜嘢有效又自動性嘅機制能夠將個經濟體移向全民就業。呢啲文獻最後創出咗商業週期嘅概念。\n失業率.\n一個經濟體入面嘅失業情況係用失業率（unemployment rate）量度嘅。失業率係描述個經濟體嘅勞動力（labor force）當中有幾多工人係冇工返嘅。勞動力包括咗主動噉搵緊工嘅工人－退咗休、仲讀緊書、或者因為個市場冇職位所以冇心機搵工嘅人都唔包括喺勞動力之內。失業嘅成因可以有好多：最簡單嘅情況係個經濟體入面職位唔夠，喺古典嘅經濟學理論當中，失業發生嘅主因在於人工高得滯，搞到啲老細冇誘因請多啲工人（即係工人供過於求），而人工高得滯嘅原因可能係因為最低工資法律或者工會嘅活動，而就算個經濟體冇工人供應量多得滯嘅問題，一個工人依然可能會經歷摩擦性失業（frictional unemployment）－例如一個工人辭職去搵第份工，就算個經濟體冇職位太少嘅問題，佢喺開始搵工到搵到嗰段時間都算係處於暫時失業嘅狀態。\n結構性失業（structural unemployment）包括咗一大柞可能引致失業嘅原因，例如係工人嘅技能同現存職位所需嘅技能唔夾噉，呢種情況可能會喺個經濟體轉型嗰陣時發生。結構性失業同摩擦性失業相似嘅係，兩者都反映咗將工人安配落去職位空缺上有問題，而結構性失業反映咗工人需要時間學新技能嚟適應新嘅經濟環境。\n無論個經濟體情況係點，佢當中梗會或多或少噉發生失業嘅情況。當一個經濟體嘅增長放緩嗰陣時，好多時會發生週期性失業（cyclical unemployment）嘅情況。奧肯法則（Okun's law）代表咗喺實證研究上搵到嘅失業率同經濟增長之間嘅關係，原版嘅奧肯法則話，經濟輸出每升 3% 失業率就會跌 1%。打後嘅研究有按照實證觀察調較條定律入面嗰兩個數值。\n經濟政策.\n貨幣政策.\n喺廿一世紀嘅各大經濟體當中，錢都係交易嘅基礎，而啲貨品服務嘅價格基本上冚唪唥都係以「要幾多錢」嚟量度嘅。各大經濟體會攞襟用、易攜、供應有彈性、又唔易爛嘅物件嚟做錢－好似銀仔同銀紙等都符合呢啲條件。銀仔同銀紙本身並冇能力滿足人類嘅慾望，佢哋有價值只不過係因為個經濟體內部嘅人普偏都信佢哋有價值，令到啲人可以放心攞佢哋嚟買滿足到慾望嘅貨品服務。所以每一個經濟體都要做啲嘢，確保佢嘅貨幣係俾到信心人嘅，而管理得唔好嘅就會好似頭先提到嘅津巴布韋噉搞出禍。貨幣政策（monetary policy）指緊一個經濟體內嘅某啲權威性組織－即係中央銀行等－透過控制（例如）利息等嘅因素嚟到確保個經濟體內部嘅錢價值穩定同埋有公信力。\n通脹（inflation）同通縮（deflation）係貨幣政策最常要應付嘅兩種情況，前者指個經濟體內部啲貨品服務嘅價格持續係噉升，而後者指個經濟體內部啲貨品服務嘅價格持續係噉跌，兩者都反映咗個經濟體嘅貨幣價值唔穩定：例如係通脹噉，想像有個人佢銀行戶口有 100,000 文，而喺個經濟體經過一個月嘅持續通脹之後，佢個銀行戶口入面錢嘅量冇變，但因為成個經濟體啲貨品服務嘅價格都升咗，佢攞住佢嗰 100,000 文實質上可以買到嘅嘢就少咗－佢啲錢嘅實際價值跌咗。無論通脹定通縮都會搞到啲錢嘅實際價值唔穩定，變相會損害啲人對隻貨幣嘅信心－而正如頭先提及，啲人對隻貨幣嘅信心係錢有價值嘅根本原因。\n財政政策.\n財政政策（fiscal policy）涉及一個經濟體嘅政府用佢嘅收入同支出嚟影響個經濟體嘅宏觀情況：當一個經濟體嘅總需求跌到有返咁上下低嗰陣，就會出現有一部份生產能力冇用盡嘅情況；喺呢個情況下，政府可以使錢同減稅令個總需求升返，而用淨嘅資源可以俾政府攞去用。舉個例說明，想像家吓有一個經濟體經濟不景，搞到有好多唔同行業嘅人失業，喺呢個時候，政府可以減稅，等啲消費者多啲多餘錢，令佢哋使多啲錢，啲生產者感覺到消費者對貨品服務嘅需求上升，就會做多啲生產，就要請多啲人做嘢－減稅間接舒緩失業嘅問題；同時，政府又可以索性（例如）請一啲因為經濟不景而冇嘢做嘅建築工人同埋工程師幫政府手起基建－直接噉舒緩失業嘅問題。\n公共事業.\n公共財政學（public finance）係涉及處理公共事業（public sector）嘅收支預算嘅經濟子領域，通常係處理返政府方面嘅嘢。呢個範疇內嘅事宜會含有比如稅收負擔（tax incidence，由邊個實際承擔個別嘅稅項）、分析政府主導啲項目嘅成效、唔同嘅稅收、同埋開支對經濟效率同收入分配嘅影響，仲有係經濟政策呀噉。後者係屬於公共選擇理論（public choice theory）嘅一部分，類似微觀經濟學噉研究公共事業啲活動，譬如（設想係）自私嘅選民、政客、同生意佬之間嘅啲互動。\n多數經濟學科屬於實證經濟學，意圖預測同解讀啲經濟現象，而規範經濟學係以鑑證經濟表現理應係乜樣嚟做目標。福利經濟學（welfare economics）就屬於後種類型嘅分支經濟學科，佢會用微觀經濟學嘅理論技巧，去同時確定一個經濟體入邊嘅同埋相關嘅收入分配。呢個學科係會嘗試檢視構成咗社會嘅個體嘅經濟行為去研判社會福利。\n理論史.\n人類早喺遠古時期經已有人寫經濟相關嘅著作，就連秦始皇都有執筆寫咗啲經濟方面嘅分析，但有系統性嘅經濟理論要去到成 16 世紀左右先開始出現：當時嘅歐洲人開始思考貿易同經濟政策方面嘅理論；好似重商主義（mercantilism）係 16 至 18 世紀嘅歐洲盛行嘅一套經濟政策理論，重商主義主張，一個國家嘅財富主要係由金同銀嘅累積主宰嘅，而領土唔夠金銀礦藏嘅國家只能夠靠同外國做買賣先可以得到金銀，因為噉，重商主義主張國家應該入口平價嘅物料嚟整貨品，並且用出口嘅方法嚟得到金銀；及後 18 世紀嘅法國思想家同作家諗出咗重農主義（physiocracy）嘅思想，將經濟體視為收入同產出嘅循環，相信只有農業能夠確實噉靠生產創造盈餘，所以指出農業係所有財富嘅基礎，因為噉，重農主義者反對重商主義者所提倡嗰種重視製造業同貿易嘅政策方針，亦都對稅收政策要點定先可以令財富最大化有所著墨。當時學者對呢兩個理論嘅辯論成為咗現代經濟學嘅起始，而亞當史密夫對重商主義嘅批判形成咗早期嘅經濟理論。\n古典經濟學.\n喺 1776 年，亞當史密夫（Adam Smith）出版咗佢本名著《國富論》（The Wealth of Nations）。呢本書俾人譽為「造就經濟學誕生嘅起點」。喺呢本書入面，亞當史密夫指出土地、工作力、同資本係生產嘅三大因素，亦係一個國家嘅財富基礎，有別於主張「只有農業至係有生產力」嘅重農主義。而亞當史密夫同佢同期嘅學者所提倡嘅嗰柞諗法就係所謂嘅古典經濟學（classical economics）－呢套經濟學係現代經濟學嘅基礎，因為古典經濟學家提出咗好多現代經濟學仲用緊嘅概念。\n亞當史密夫佢本人諗出咗好多為現代經濟奠基嘅諗頭：亞當史密夫指出，無論喺城市定係國家層面，分工都可以引致貿易同埋勞工生產力上升，當中佢個條定理「分工嘅程度係受到市場所限制嘅」俾人廣泛噉譽為現代生產理論嘅核心同埋經濟組織嘅根本原則；亞當史密夫亦都提倡，經濟研究應該假設人類主要係想利己嘅－亞當史密夫話，喺有競爭嘅環境之下，持有資源嘅人絕大多數都會嘗試以對自己最有利嘅方式嚟運用啲資源，而人類偏好利己嘅傾向查實唔係一件壞事，例如佢講嘅呢段嘢就成為咗經濟學上嘅名言：\n亞當史密夫「人類主要係想利己嘅」呢個命題係現代經濟學研究嘅基本假設。\n另一方面，英格蘭學者馬爾薩斯（Thomas Robert Malthus）又提出咗報酬遞減（diminishing return）嘅概念：佢指出隨住生產因素嘅數量增加，邊際產量（marginal productivity；指產量上升幾多）會下降，例如如果員工數量一路係噉升，但其他生產因素（好似機械嘅數量）數量不變，產量嘅提升率會係噉跌，令到請新員工愈嚟愈唔著數；馬爾薩斯運用呢個概念解釋，點解有陣時個經濟體當中會有人工持續處於低水平嘅情況－佢指出喺好多經濟體當中，都有工人數量上升，但其他生產因素冇變嘅情況，而呢個情況會搞到啲老細愈嚟愈冇誘因請工人，自然搞到老細愈嚟愈冇誘因俾高人工。雖然馬爾薩斯嘅分析受到某啲經濟學家批評，但報酬遞減嘅概念對今日嘅經濟學嚟講都仲係相當有用。\n比較優勢（comparative advantage）嘅概念都係喺古典經濟學時期出現嘅：喺 1817 年，英國經濟學家（David Ricardo）專注於分析收入點樣喺土地擁有者、工人、同埋資本家之間分佈。李嘉圖認為，喺土地量不變嘅情況下，隨住人口同資本係噉增加，租金會上漲，搞到人工同利潤停滯唔升，同馬爾薩斯一樣運用咗報酬遞減嘅概念。更加重要嘅係，李嘉圖用數學方式證明咗比較優勢嘅原則，跟手仲用埋呢條原則嚟解釋點解人同人以至國家同國家之間有誘因進行貿易，而唔係齋靠自己生產嗮所有需要嘅嘢。\n古典經濟學亦都將學界嘅注意力帶到去價值理論（value theory）身上。價值理論係指分析人類個體重視啲乜同埋點解重視呢啲嘢，當中亞當史密夫就寫話「每一樣嘢嘅真正價錢... 反映咗要攞到佢有幾麻煩」（real price of every thing ... is the toil and trouble of acquiring it），所以一樣貨品服務嘅價值唔淨只反映咗要生產呢樣嘢要用嘅錢，仲反映咗生產呢樣嘢所造成嘅其他麻煩－呢點令到經濟學分析生產過程嗰時，唔淨只要考慮生產過程所涉及嘅資本。呢個諗頭喺當時相當有革命性。\n馬克思經濟學.\n馬克思主義（Marxism）係建基於古典經濟學理論上嘅一套經濟理論。喺 1867 年 10 月 1 號，德國猶太人政經學者馬克思（Karl Marx）出版咗佢嗰三本名著《資本論》（\"Das Kapital\"）嘅第一本。喺呢本書入面，馬克思對勞工同資本家對勞工嘅剝削做咗詳細嘅分析。佢認為一件貨品服務嘅價值係由生產佢嘅勞工所決定嘅，而一個勞工所生產嘅價值當中淨係得一部份係去咗個勞工度嘅，其他嗰啲會走咗去資本家嗰度，而呢個過程當中有機會出現對勞工嘅剶削，令到資本家攞走嗰部份唔合理咁大。馬克思嘅思想好有影響力，例如共產主義（communism）就好大程度上建基於馬克思主義之上嘅。\n馬克思主義嘅其中一個重要主題係「衝突」。馬克思主義假設咗生產嘅過程會影響各種嘅社會現象，包括咗政治組織、法律、文化以至意識形態等，而生產方式係受制於科技等嘅因素嘅。馬克思佢仲主張，隨住生產方式改良，現有嘅生產方式組織往往會變得不合時宜，並且阻礙社會嘅進步，而呢個現象會引致某啲社會衝突，包括咗階級鬥爭（class struggle）：例如如果科技上嘅進步令到機械生產變得更加有效率，有可能會令到啲老細有誘因炒工人魷魚，工人自然就會唔高興，搞到「資本家」同「工人」呢兩個階級之間起衝突，而衝突就會引致革命。馬克思主義當中嘅階級鬥爭係一個好有影響力嘅概念，就算係今日嘅經濟學研究都仲會用呢個概念嚟對社會現象作出批判。\n新古典經濟學.\n廿世紀初係經濟學上嘅一個轉捩點－經濟學喺呢個時期由淨係研究財富，變成一個更廣泛嘅領域。早期嘅經濟學都集中於研究財富以及財富嘅生產同分配，例如頭先提過嘅亞當史密夫一味淨係講財富上嘅決策同分析，但喺廿世紀初，經濟學界發現經濟學上嘅原則同理論有好多都可以用落去教育、軍事、同醫療等嘅領域嗰度，於是經濟學家開始覺得舊有對於「經濟學」嘅定義經已唔再夠用。1932 年，英國經濟學家（Lionel Robbins）出版咗佢篇文章《》（粵文：論經濟科學嘅本質同重要性）討論到呢個問題，提倡經濟學嘅定位唔應該淨係局限於「對財富嘅研究」，而係應該被視為一個研究人類行為某一部份嘅領域，佢提出稀缺性嘅概念，指出稀缺性迫使人類對點樣運用有限資源做出決擇－令到學界重新將經濟學定義為「研究人類點樣分配有限資源嘅科學領域」，並且正式將用經濟學原理分析財富以外嘅現象嘅研究納入為經濟學嘅一部份。羅賓斯嘅貢獻根本噉改革咗經濟學呢個領域。\n新古典經濟學（neoclasical economics）呢套經濟理論係喺 1870 至 1910 年興起嘅。新古典經濟學研究個體人類、家庭、同組織嘅行為同埋佢哋點樣運用手頭上嘅稀缺資源達到佢哋嘅目的。呢套經濟理論假設一個人大致上係理性嘅，喺任何時間點都喺度嘗試運用手上嘅有限資源嚟達到某啲目的，而且喺決策方面有某啲偏好。一個手上控制住某啲資源嘅個體嘗試喺資訊、時間、同自身認知能力嘅局限之下盡量擴大自己嘅利益，一個社會由多個經濟個體組成，每個個體都會按照自己嘅資源同目的嚟做決策，唔同個體嘅決策會互動，造成各種社會層面嘅經濟現象，例如係供應同需求噉，當一件貨品服務推出嗰陣，每個個體消費者都要按照件貨品服務嘅價格以及自己手頭上有幾多資源決定要買幾多－而成個市場裏面嘅消費者決定買嘅量就形成咗件貨品服務嘅需求。新古典經濟學理論跟手仲用呢兩個概念嚟解釋市場均衡嘅情況。另一方面，新古典理論放棄咗古典經濟學當中嘅某啲諗法，用新嘅理論分析需求方嘅價值同供應方嘅價值。呢啲做法喺當時係好有革命性，令到經濟學研究變得更加似現代所見到嘅樣。\n凱恩斯經濟學.\n凱恩斯經濟學（Keynesian economics）係由英格蘭經濟學家凱恩斯（John Maynard Keynes）所創嘅一套經濟理論。喺 1936 年，凱恩斯出版咗佢本名著《》（粵文：就業、利息同貨幣通論），呢本書集中討論喺價格相對唔變嘅情況下國家收入由乜嘢因素話事，仲嘗試解釋點解喺某啲情況下，高失業率嘅問題會因為「有效需求」低得滯而唔會自行改善。凱恩斯嘅諗法對經濟分析方法有相當大嘅衝擊，而且仲令到宏觀經濟學成為獨立於微觀經濟學嘅一門經濟學子領域。除此之外，凱恩斯經濟學仲有後續嘅學派。\n芝加哥學派.\n芝加哥經濟學派（The Chicago School of economics）係廿世紀早期興起嘅一套經濟學理論，主張自由市場同埋貨幣主義（monetarism）。根據呢個學派嘅經濟學者（例如係佛利民；Milton Friedman），只要錢供應唔好突然擴充或者收縮，市場經濟體本質上係穩定嘅，而呢個學派嘅分析師普遍認同，錢供應上嘅問題係大蕭條嘅主要成因。\n佛利民等嘅學者攞咗好多古典經濟學上嘅原則，並且將呢啲原則現代化。舉個簡單嘅例子說明，佛利民 1970 年嗰時喺紐約時報寫咗篇專欄，當中指出公司嘅社會責任係「運用手頭上嘅資源，喺唔呃人嘅情況同埋公開嘅競爭之下，將自己嘅利潤最大化」－用咗企業社會責任（corporate social responsibility）呢個現代嘅概念，但又好似古典經濟學噉，主張個人嘅利己行為對社會整體嘅福祉有利。\n行為經濟學.\n行為經濟學（behavioral economics）係廿世紀中興起嘅一套經濟學理論，專門研究一啲非理性嘅因素－例如係心理、認知、情緒同文化等－會點樣影響個體以至群體嘅經濟決策：直至廿世紀初都霸佔住經濟學研究嘅新古典經濟學理論假設咗，人類係大致理性（rational）嘅，對於每個決定會對自己帶嚟幾多得失曉做出大致上完美嘅運算，並且淨係一味按照運算嘅結果做決策，但打後廿世紀中嘅研究話咁快就令到學界質疑呢個諗法－佢哋發現咗，人類好多時都唔能夠對經濟價值做正確判斷，而且喺做經濟決策嗰時會受好多非理性嘅因素左右。\n面對呢個問題，行為經濟學理論家提出咗有限理性（bounded rationality）嘅概念：根據有限理性，人類可以係理性嘅決策者，但佢哋喺運算能力、資訊、時間、同記憶等嘅因素上受到限制，所以好多時都唔能夠做完全理性嘅決策。例如假想有個人，佢想用手頭上嘅錢最大噉滿足自己嘅慾望，喺完美理性嘅情況下，佢會集中淨係諗點樣用手上資源達到「最大噉滿足自己慾望」，忽略嗮第啲嘢，而且完美清楚知道每個可能選項有幾能夠滿足自己慾望；而喺有限理性嘅情況下，經濟學家就會考慮埋有啲乜嘢因素可能搞到佢做唔到完美理性嘅決策－比如話，可能嘅使錢方案多得滯，搞到個人唔可以冚唪唥考慮嗮（運算能力不足），又或者嗰個人未必知道嗮所有可能嘅選擇（資訊不足），又或者佢唔夠時間做咁大量嘅運算（時間不足）等等－喺古典經濟理論模型之上加入對「人類所面對嘅限制」嘅考量，務求創造出更加準確描述人類決策嘅理論模型。\n到咗廿一世紀初為止，行為經濟學經已成為咗一個舉足輕重嘅領域，運用認知科學（cognitive science；研究心靈嘅科學理論，對人類認知能力受嘅限制等課題有相當著墨）等領域嘅知識結合傳統經濟理論，創造咗自己專屬嘅一套理論框架。而且仲有多位嚟自心理學（認知科學嘅其中一個領域）等背景嘅學者憑佢哋嘅研究奪得諾貝爾經濟學獎嘅殊榮。\n批評.\n假設真實度.\n有唔少學者都批評經濟學嘅假設，話呢啲假設好多時都係過度簡化嘅。喺任何嘅理論分析（包括經濟學）當中，研究者梗要做一啲簡化，集中思考對研究現象嚟講最緊要嗰啲變數，但亦都因為噉有陣時要焗住做某啲假設，令到個理論模型嘅真實性受質疑。學者需要爭論到底一個理論模型有幾能夠代表到現實，同個模型「代表到現實」嘅程度係咪夠高，可唔可以攞嚟預測現實世界發生嘅嘢。\n舉個例說明：喺做博弈論嘅分析嗰時，個研究者會假設所有博弈參與者都想將自己贏嘅機會率最大化，佢跟手會用個理論模型分析現實世界嘅現象；問題事實係，喺現實當中，的確會有一部份嘅人會因為某啲原因而唔想喺場博弈當中贏，所以佢個理論模型只不過係對現實嘅大致（approximate）描述，唔完全代表到現實；只要大部份人都係想贏嘅，噉用佢呢個理論做分析會大致上正確，但問題係，到底想贏嘅人佔咗幾多百分比？原則上，呢個百分比愈高，個理論模型就愈會做到準確嘅預測。而到底呢個百分比要幾高，個模型先至算「啱用」？\n好多批評經濟學研究方法嘅學者都係講緊呢樣嘢：佢哋質疑到底經濟學理論做嗰啲假設係咪有足夠嘅真實度，確保到啲理論嘅實用性。除咗頭先提到嘅博弈論例子，「人類大致上係理性嘅」同埋「人類具有足夠嘅資訊做正確決策」等都係啲經濟理論模型常用嘅假設，佢哋嘅可用性同樣受到廣泛爭議（睇埋行為經濟學）。\n預測能力.\n有唔少主流經濟學家（例如係凱恩斯）都指出，經濟學理論好多時都流於概念性嘅分析，做唔到量化嘅預測。喺科學上，一個理想嘅理論模型應該要準確噉預測現實世界嘅現象，例如牛頓力學嗰柞定律就可以準確噉預測速度同力等變數之間嘅關係，令到人可以知道咗（例如）一件物體所受嘅力同佢嘅質量之後，近乎完美噉預測件物體速度嘅變化。\n經濟學都嘗試做類似嘅嘢，用某啲數字預測第啲數字，例如靠一件貨品服務嘅價格預測生產者最後會得到嘅盈利，但經濟體係一個複雜嘅系統，而且經濟學研究嘅變數好多時都冇辦法直接量度（例如消費者「買某件貨品嘅意願」頂櫳只可以靠問卷調查嚟量度）。結果係，呢類預測嘅準確性通常都冇物理學等「硬」科學做嘅預測咁準。好多時，經濟學只係做到預測邊個邊個變數同邊個邊個變數成正比定反比－即係話呢啲理論嘅預測能力冇硬科學上嘅理論咁勁。\n再現性問題.\n喺實證經濟學研究上，一份研究嘅再現性（replicability）係一個受關注嘅課題。再現性係指一份科學研究俾嘅結果應該係客觀嘅，所以如果第啲人用同樣嘅方法做嗰份研究嘅話，理應會攞到相同嘅結果，但係經濟學嘅研究時不時俾人發現係再現唔到嘅，而且經濟學期刊成日俾人插，話佢哋唔肯刊登一啲嘗試做再現嘅研究（因為嫌呢啲研究冇乜話題性）。噉亦都一定程度上因為經濟學（同第啲社會科學）一樣，都係研究緊複雜系統（complex system）嘅，呢啲系統內有好多因素，而且唔同因素之間仲會互相影響，搞到好多時好難控制嗮所有嘅因素同用完全同樣嘅方法重做一份研究。"}
{"id": "8053", "revid": "1809822", "url": "https://zh-yue.wikipedia.org/wiki?curid=8053", "title": "C++", "text": "C++（英文讀「c–plus–plus」；粵文讀「施加加」）係一隻多用途高階程式語言，同時配有低階部份。佢同時兼顧唔同編程方法，好似程序編程，資料抽象，物件導向編程，同通用編程。1990年代起，C++成為最受歡迎嘅程式商用語言。\n1983年，Bjarne Stroustrup響貝爾實驗室寫出 C++。初頭係加強C程式語言，包括類，虛擬函式，符號覆用，多重承繼，模同例外處理。1988年起佢成為國際標準ISO/IEC 14882:1998，之後修訂做 ISO/IEC 14882:2003。家下標準重有發展。"}
{"id": "8056", "revid": "235429", "url": "https://zh-yue.wikipedia.org/wiki?curid=8056", "title": "功夫 (電影)", "text": "《功夫》係香港出品嘅電影之一，係笑片巨星周星馳喺2004年嘅作品。\n成部戲係周星馳自己嘅公司搵嚟美國荷里活資金拍攝。上畫嗰陣收六千幾萬港紙票房。而當其時係聖誕節，全香港淨係得周星馳呢部戲係香港電影。\n電影資料.\n製作.\n出品機構：\n出品人：楊步亭、王中軍\n監製、導演：周星馳\n編劇：周星馳、曾瑾昌、霍昕、陳文強\n動作導演：袁和平\n主演：周星馳、林子聰、元華、元秋、梁小龍、黃聖依、馮小剛……等。\n劇情大綱.\n呢套戲係借用民初時期嘅中國上海嗰個黑幫橫行嘅時代做背景。\n故事話當時最大勢力嘅黑幫就係斧頭幫，有一肥一瘦兩個流氓（分別由林子聰及周星馳飾演）因為生活艱苦，好想加入斧頭幫搵食，於是走去做壞事。有一個叫做「豬籠城寨」嘅地方，入面有個成日鬧啲租客嘅惡死包租婆（元秋飾演），佢老公（元華飾演）就係一個鹹濕佬，成日調戲啲女租客，重有一個做搬搬抬抬嘅咕喱強，一個賣白粥油炸鬼嘅阿鬼，同埋幫人造衫嘅阿勝，不過原來佢哋五個都係已經退出咗江湖嘅隱世武林高手，後來因為顯露武功力抗黑幫而惹上麻煩。\n跟住黑幫搵咗武林入面最高武功嘅火雲邪神出山，瘦流氓覺得唔應該做遺背良心嘅事，於是改邪歸正，但係就俾火雲邪神打到重傷……\n最後嘅結局係邪不能勝正。"}
{"id": "8060", "revid": "107929", "url": "https://zh-yue.wikipedia.org/wiki?curid=8060", "title": "插花 (足球)", "text": "插花係足球技巧，假動作一種。足球員將自己隻腳喺個波前面兜過，好似通自己坑渠噉，以，或者令佢失平衡。插花係過人、轉身同埋護波嘅常用招式。"}
{"id": "8061", "revid": "259", "url": "https://zh-yue.wikipedia.org/wiki?curid=8061", "title": "蘇門答臘象", "text": "蘇門答臘象（）係亞洲象嘅亞種之中第二體型最細嘅，高大約由1.7至2.6米不等。呢個亞種亦係蘇門答臘島上獨有嘅動物，但由於濫伐樹木同埋人類捕獵，目前野生嘅蘇門答臘象只剩低 600 隻左右，屬於極度瀕危動物。印尼喺1931年開始立法保護呢種大象。\n蘇門答臘象喺以前分布成個島，直到1980年代，開始分散成44個獨立嘅種群，而數量重一直減少。1986年，印尼政府開始成立「大象訓練中心」，呢類中心係將大象困住，然後加以訓練，用嚟做搬運，巡邏或者用喺旅遊業度。而家大約有6個中心，估計養咗400隻象。\n喺2004年，Tesso Nilo國家公園成立，裏面嘅森林可以容納最大嘅蘇門答臘象嘅種群。"}
{"id": "8064", "revid": "53354", "url": "https://zh-yue.wikipedia.org/wiki?curid=8064", "title": "挿花", "text": ""}
{"id": "8067", "revid": "1791468", "url": "https://zh-yue.wikipedia.org/wiki?curid=8067", "title": "江南四大才子", "text": "江南四大才子指明朝四個大文人——唐伯虎、祝枝山、文徵明同徐禎卿。\n佢哋才思敏捷，才華洋溢，詩詞歌賦樣樣精通，基本上繪畫書法均無所不精，亦精通文理，可以話係明朝時期最為著名嘅書畫家同埋文學家。佢哋創作嘅著名繪畫、書法同埋詩詞作品，成為後世人所樂道嘅文壇瑰寶。\n流行文化.\n香港無綫電視2000年拍咗一套電視劇《金裝四大才子》，講述唐伯虎、祝枝山、文徵明同虛構嘅周文賓嘅故仔。"}
{"id": "8068", "revid": "1814398", "url": "https://zh-yue.wikipedia.org/wiki?curid=8068", "title": "唐伯虎點秋香 (電影)", "text": "《唐伯虎點秋香》（；）係香港出品嘅電影之一，係笑片巨星周星馳喺1993年主演嘅作品，女主角係鞏俐。呢套戲係周星馳嘅代表作，裏面一啲台詞影響咗大中華文化好多年，例如甴曱俾人叫「小強」，就喺周星馳起嘅。\n電影資料.\n劇情大綱.\n呢個係由一套傳統嘅劇目《三笑姻緣》改篇出嚟嘅新版本故事，內容係用咗歷史人物藝術家嘅唐寅（又稱「唐伯虎」）嚟玩搞笑。\n劇中嘅唐伯虎（周星馳飾）既係詩畫雙絕，亦係一個武林高手，係唐家霸王槍嘅傳人，只不過當年佢阿爹唐天豪因為一次兵器排名嘅比鬥輸咗畀書生奪命劍，從此退出江湖，而身為傳人嘅唐伯虎應承佢娘親唔會喺其他人面前顯露武功，以免俾仇家追殺，所以伯虎喺其他人眼中只係一個解元身份嘅文人；佢畫嘅畫或者寫出嚟嘅墨寶，就算係失敗之作都好值錢，所以日日都有大把人喺佢屋企後門度等執呢啲掉出嚟嘅垃圾。\n唐伯虎娶咗八個老婆，但係冇個對辦，全部唔賢良淑德不特止，重爛賭爛飲，日日喺屋企唔係開檯打牌就猜枚飲酒，搞到唐家上下家不成家；唐伯虎因為咁而非常之痛苦，但係佢娘親就覺得班新抱熱熱鬧鬧咁冇咩問題，重鬧個仔娶咗八個老婆都唔知足。\n後來有一日，唐伯虎同其餘三個才子朋友行街睇女仔（四個人合稱「江南四大才子」），遇到華太師夫人同四大侍婢出巡拜神兼派善包，而佢哋聽聞四大侍婢裏面嘅秋香（鞏俐飾）係最國色天香，於是就假扮乞兒攞包嚟乘機索油，當唐伯虎見到秋香嘅天真笑容，就此而決心要娶到秋香。\n唐伯虎打扮成賣身葬父嘅孝子去到太師府喊叫賣身，最後終於感動到秋香同埋侍婢主管而入到太師府做下人，編號係9527；太師府對待男下人好似軍訓咁，而且男女侍奴係分得好清楚，所以唐伯虎要接近秋香係絕對唔容易；終於有一次，號稱「江南四大淫俠」嘅四個鹹濕佬喺夜晚潛入太師府想侵犯四大侍婢，點知俾伯虎撞破而帶佢哋遊花園，後來伯虎趁機會走入去秋香個宿舍想報料叫秋香小心嘅時候，發現秋香讀緊【唐寅詩集】，唐伯虎心諗掂晒得來全不費功夫，即刻向秋香表露身份，點不知俾秋香而打到一仆一碌；同一時間，四大淫俠亦俾太師府總管同埋武功高強嘅太師夫人一網打盡，重爆出係伯虎帶佢哋入嚟，正要向編號9527嘅唐伯虎問罪嘅時候，有個下人向太師夫人呈上喺秋香房裏面發現嘅【唐寅詩集】。原來太師夫人正正就係當年唐伯虎娘親嘅情敵，後來因為得唔到唐父而由愛成恨，對唐家嘅人同埋所有有關於唐家嘅嘢都恨之入骨。因為咁，太師夫人就大發脾氣要搵出邊個喺太師府收藏詩集，唐伯虎心知呢本嘢係秋香嘅，所以用一段極富動感嘅數白欖嚟攬咗上身；呢吓嘢唔單止感動咗秋香，重講服咗太師夫人而得到機會成為太師公子嘅伴讀書僮，重俾夫人賜咗個名叫華安，可以自由進出太師府每個地方，從此就更進一步咁接近秋香。\n後來有一次，橫行霸道嘅皇爺寧皇帶住大班軍馬，連同師爺對穿祥及奪命書生一齊殺到嚟太師府，想以文鬥同武鬥嚟刁難華太師，畀下馬威等太師唔好同佢作對，點知都一一俾唐伯虎擊敗，搞到非常掃興而撤退；而另一邊廂，唐伯虎喺太師府所顯露嘅武功，同埋即席畫出嚟嘅畫俾太師夫人睇穿咗原來華安就係唐伯虎本人，於是將伯虎收監。\n幾日後，恢復元氣嘅奪命書生返嚟太師府尋仇，重重創咗奮力頑抗嘅太師夫人，而呢個時候，秋香靜靜雞放走咗嘅唐伯虎返轉頭嚟應戰奪命書生，而且重因為打贏咗而重奪兵器譜嘅排名。唐伯虎因為拯救太師府有功，太師夫人決定既往不究，重將秋香許配咗畀唐伯虎，從此有情人終成眷屬。"}
{"id": "8070", "revid": "70546", "url": "https://zh-yue.wikipedia.org/wiki?curid=8070", "title": "審死官 (1992年電影)", "text": "《審死官》（Justice, My Foot!）係套1992年嘅港產片。\n電影資料.\n電影小介紹.\n呢套戲其實係將舊有黑白港產粵語片嘅《審死官》舊戲新拍，除咗戲名一樣之外，故事橋段基本上亦都大致相同，甚至劇中嘅配角人物名同埋某啲對白都一模一樣，當然新版裏面亦都有啲新加同埋改篇咗嘅橋段穿插住，可以切合返現今戲劇嘅主流元素。\n以前嘅主角宋世傑係由粵劇大佬倌馬師曾所飾演，喺而家呢套周星馳做嘅新版本裏頭都可以見到佢嘅肖像；可以留意吓呢套新嘅《審死官》，宋世傑屋企祖先靈位上面擺放咗兩幅祖先大相（畫），其實相中人（兩幅係同一人嚟，不過整到一男一女）就係嗰位粵劇大佬倌馬師曾，咁樣嘅安排，算係制作人員對前輩嘅一點致敬。\n至於呢套戲嘅原本劇目，係嚟自京劇劇目：《四進士》。\n劇情大綱.\n故事係以中國嘅清朝做背景，嗰時嘅官場貪污成風，只要有錢，做咗壞事都可以甩身，而且好多時因為利益而官官相衛；呢套戲就係要諷刺呢種禍國害民嘅風氣。\n宋世傑係一個秀才，同時亦係專門替人打官司嘅狀師，因為佢嘅口材了得，所以俾人稱為可以死都拗返生，鬈都拗返直嘅「省城第一狀師」；佢出馬嘅官司逢打必贏，但係為咗錢佢可以揜住良心，於是喺有錢就惡晒嘅時代之下，佢亦願意做幫兇替嗰啲明明犯咗罪嘅人脫身，所以一直以來好多達官貴人做咗壞事想脫罪都會搵佢出馬，佢亦因為咁而賺錢賺到盤滿砵滿。\n不過宋世傑每次幫啲大壞蛋打贏一次官司，佢出世冇耐嘅仔就會因為天遣而夭折，或者因意外而死，前前後後都有十幾個仔女因為咁而死咗；但係打官司係佢嘅專長，而錢亦都冇人會嫌腥，所以就算係咁佢都繼續幫壞人脫罪；直到有一次，佢幫一個殺咗人嘅有錢仔打贏咗件官司之後，返到屋企得知佢未滿一歲嘅仔因意外死咗；天遣再次發生，又再有喜嘅宋夫人於是迫宋世傑封筆唔再幫人打官司，轉而開咗間客棧（即係酒樓旅館）。\n開客棧嘅同時，宋夫人亦都有幫手上山擺茶亭，為路過出入省城嘅人贈上茶水解渴；有一次，大咗肚嘅宋夫人喺茶亭聽到一對兄妹對話，原來嗰個同樣大住個肚嘅妹妹楊秀珍嘅老公喺家鄉被人毒死咗，因為懷疑係佢老公個阿哥做嘅，一時唔知點算，於是同二哥楊勉走佬出咗嚟；兩兄妹加埋宋夫人幾個傾傾吓，咁啱遇到佢二哥嘅同姓兄弟楊青路過，楊二哥即刻上前拉開楊青傾密計，原來二哥走去呃呢個喪妻冇耐嘅楊青，話阿珍係佢唔同姓嘅姨甥女，可以賣畀楊青做繼室，諗住甩低個妹自己走佬，楊青諗住有人照顧吓兩個仔都好，於是就應承咗，而楊二哥收咗錢就拿拿林雞咁腳走咗去；後來楊青搞清楚發生咩事之後就即刻去追楊勉，追到山崖嗰陣，楊勉失足就跌死咗，而成個過程就俾微服出巡嘅巡案大人目睹，為咗証明楊勉嘅死係唔關楊青事，於是巡案大人就畀咗把私人紙扇楊青做信物，話如果有人怪罪就拎出嚟做証；楊秀珍見二哥咁耐唔返，無奈咁就跟咗宋夫人返咗宋府暫住。\n回府冇耐，得知楊二哥跌死咗，楊秀珍傷心到暈低，跟住轉個頭個仔重出埋世，喺覺得自己無親無故又孤兒寡婦嘅困境之下，諗住吊頸死咗去算，點知俾宋夫人救返落嚟；宋夫人因為覺得楊秀珍好可憐，決定要佢老公宋世傑出山，為阿珍個老公雪冤，但係宋世傑就點都唔肯，因為佢喺封筆嗰日曾經發過毒誓，如果再拎起支筆寫字就生仔冇啫啫；於是宋夫人就自己寫狀詞去告官，點知唔識字嘅宋夫人寫埋晒啲圓圈交叉，俾個新上任嘅知縣兼放屁王何汝大玩返轉頭，為咗要同其他俾宋世傑玩過嘅官員出氣，於是反而判咗宋夫人施以掌咀之刑；宋世傑眼見自己老婆俾人咁玩法，於是決定重出江湖為楊秀珍申冤。\n當時因為宋世傑將支搵食筆封咗喺風水牌樓嘅牌匾上面，啲鄉親父老因為怕攞返支筆落嚟之後會影響風水，於是大力禁止，不過都難唔到武功高強嘅宋夫人，終於幫宋世傑攞返支筆落嚟，重畀咗一車黃金嚟到封住班鄉紳嘅口。\n攞返支筆嘅宋世傑即刻搵新任知縣何汝大復仇，以口材令到何大人受理呢單案件。當身在山西嘅姚田氏夫婦（楊秀珍老公嘅阿哥同阿嫂）得知楊秀珍喺廣州告官，於是即刻搵田氏做山西布政嘅阿哥出馬，重搵人落廣州四出疏通希望可以贏得官司而脫罪；到升堂嘅時候，知縣何汝大因為俾宋世傑玩到暈，於是就搵咗身為大學士嘅其中一位鄉紳將宋世傑嘅功名革除，收返佢秀才嘅身份；宋世傑冇咗秀才嘅身份，即係同一般平民冇分別，於是何汝大就搵藉口嚟盡情咁折磨宋世傑，判佢打一百大板，重要押枷鎖遊街同埋收監。當一大班官兵押住宋世傑遊緊街嘅時候，姚田氏夫婦派嚟嘅殺手突然殺出要追殺宋世傑，宋夫人為救夫君，使出生平絕學峨眉劍法嚟抵抗，點知突然作動頂唔住，好彩呢個時候楊青趕到，打走晒班殺手救返宋世傑。\n後來楊青去監牢探宋世傑，宋世傑得知楊青身上有把巡案紙扇，於是血書喺紙扇上面，托楊去搵清如水明如鏡嘅八府巡案嚟主持哩呢單案；冇幾耐宋世傑喺監牢入面再俾姚田氏夫婦派嚟嘅人暗算，搞到精神失常做出反常嘅行為，知縣何汝大見佢搞成咁，於是下令放走宋世傑，查封佢全家，要佢哋即日離開省城。\n經過一輪嘅波折同爭鬥，楊秀珍嘅冤案最後得以申雪，而宋世傑亦因為做返好事，從此生啲仔女都可以健康成長。"}
{"id": "8071", "revid": "84008", "url": "https://zh-yue.wikipedia.org/wiki?curid=8071", "title": "撞牆", "text": "撞牆，又稱為三角短傳，亦可以叫做打 ONE TWO，係足球場上用嚟過人嘅一種小組技術。\n當進攻球員甲帶波前進，遇到對方球員乙迎面阻欄，如果旁邊重有攻方球員丙，咁甲就可以借丙做輻牆以過乙：甲先將個波斜傳畀阿丙，然後向前跑，繞過衝緊埋嚟嘅乙；如果球員乙有時會犯錯跟住個波走，阿丙就即刻好似幅牆咁彈個波返去阿甲之前 ，球員甲接返個波繼續向前推進，拋離球員乙。是為一次成功嘅撞牆。\n如果球員乙唔犯錯，球員丙可以自己帶波走，但噉就唔係撞牆。"}
{"id": "8072", "revid": "8", "url": "https://zh-yue.wikipedia.org/wiki?curid=8072", "title": "唐伯虎點秋香(電影)", "text": ""}
{"id": "8073", "revid": "259", "url": "https://zh-yue.wikipedia.org/wiki?curid=8073", "title": "審死官(電影)", "text": ""}
{"id": "8074", "revid": "259", "url": "https://zh-yue.wikipedia.org/wiki?curid=8074", "title": "撞牆(足球)", "text": ""}
{"id": "8076", "revid": "1428890", "url": "https://zh-yue.wikipedia.org/wiki?curid=8076", "title": "伊東美咲", "text": "伊東美咲（咲讀做笑，日文讀；）係一名日本女演員同埋模特兒。佢真名叫安齊智子（Anzai Tomoko）。\n底細.\n伊東美咲喺日本福島縣出世，血型係A型。屋企裏面有阿爺、阿嫲、阿爸阿媽、家姐、細佬同埋阿妹 8 個人。高中時期（喺福島縣就讀嘅高中中途退學），在短大學生時期住喺大阪府。佢擁有保姆資格，同時亦擁有幼稚園教師與社會福利主任執照。\n1999年，伊東開始為朝日啤酒做代言人，同時簽約日本「CanCam」雜誌成為旗下模特兒。之後，亦為 Gateway 電腦同 Choya 梅酒兩個品牌拍攝廣告。然後喺2003年，日本富士電視台嘅「世界盃排球賽」轉播擔任「全日本・勝利の女神」。喺2004年嘅節目「雅典奧運前嘅最終予選」，同2005年嘅「世界女排大獎賽」轉播中，亦以類似形象出現。\n喺2004年上映嘅日本電影《海貓》，伊東挑戰尺度嘅演出，令佢受到影視界注目。之後，2005年響日本富士電視台播映嘅電視劇《電車男》中演女主角愛瑪仕小姐，節目平均收視率超過 20% 成為大熱，令佢人氣急升。佢所屬公司係日本研音 (Ken-On Group) 藝能事務所(藝員組)。"}
{"id": "8077", "revid": "2913", "url": "https://zh-yue.wikipedia.org/wiki?curid=8077", "title": "一公升眼淚", "text": "《一公升眼淚》（），又叫《一公升的眼淚》，係一部日本文學作品，作者木藤亞也（，1962年7月19日—1988年5月23日）。本書已經改成電影同電視劇集，故事由作者親述自己嘅真實際遇。\n故事內容.\n故事講述15歲少女木藤亞也考到自己心儀嘅高中，但好快佢發現自己患咗「脊髓小腦變性症」，呢個病主要係人嘅脊髓同小腦響唔知原因情況下萎縮，引致心智完全正常之下控制唔到身體。自始令到佢生活慢慢好多事都做唔到，初時常常跌到。之後行路都要靠輪椅，最後連講嘢都講唔到。今時今日呢個病都唔係咁清楚，莫講話1978年嗰陣，主角更加無能為力。響1988年5月23日，亞也佢25歲，發病十年終於結束短暫一生。佢阿媽木藤潮香將佢病時所寫既日記同文章結集出書，成為呢本《一公升的眼淚》，響1986年出版至今喺日本已經賣過210萬本。2004年故事改編做電影，感人無數，響2005年再改編做電視劇。\n電視版.\n《一公升的眼淚》電視劇已經喺2005年10月11日到12月20日每逢星期二嘅21:00—21:54時段（日本時間）於富士電視台播放。平均收視率為15%。並喺2006年10月15日開始於香港無綫電視翡翠台播放。\n主題曲.\n香港.\n作詞：甄健強　作曲：田中直/松尾潔　編曲：田中直\n播放日期、副題同收視率.\n平均收視 15.3%\n（收視率為日本關東地區嘅收視率同埋由Video Research社調查）"}
{"id": "8080", "revid": "1366518", "url": "https://zh-yue.wikipedia.org/wiki?curid=8080", "title": "家有囍事", "text": "《家有囍事》（All's Well End's Well）係香港喺1992年出嘅電影，亦係農曆新年嘅「囍事系列」賀歲片之一。\n電影資料.\n人物簡介.\n故事係現代背景嘅喜劇。\n常氏一家係一個大家庭，屋企除咗有老父老母兩個老人家之外，重有大哥常滿，二佬常騷，同埋拉仔常歡；除此之外重有常滿個老婆程大嫂，同埋間唔中嚟常家滾搞兼幫老人家按摩嘅表姑媽梁無雙。\n常老先生同常老夫人係一對面懵心精嘅活寶貝；平時呆若木雞扮老人癡呆，成日問非所答，日日就淨係識得對住部電視機，但係有時又心水清到冇人有，真係冇人知佢哋幾時係清醒，幾時係癡呆。\n大佬常滿老成持重，係白領一族，亦係常家嘅支柱，日出而作日入而息，係一個放咗工都唔會有咩應酬嘅人；佢個老婆程大嫂係一個賢良淑德，持家有道又孝順翁姑嘅好新抱，不過因為唔需要點應酬，唔駛點見人，所以搞到成個超級黃面婆咁款，有時咀邊重會有鬚根。\n二佬常騷係一個女人型，未婚，係社區中心教插花，個人姿整不特止，連睇嘢嘅眼光都係由女性角度出發，佢嘅鬥氣冤家就係佢嘅表姑媽梁無雙；無雙係常氏幾兄弟嘅表姑媽，係兩個老人家嘅表姐，但係其實佢好後生，同常騷差唔多大，只因為上一輩好晚年先生佢，所以年紀細輩份大，可能亦因為咁，佢嘅個性好剛烈，成個男人頭咁，同常騷正正係兩極唔同嘅人。\n拉仔常歡係一個電台嘅唱片騎師，同時亦係一個花心情聖，成日週圍識女仔，專氹人上床，係一個冇道德觀念嘅情場浪子，而且成日恃住自己係孻仔多人o錫就肆無忌憚。\n重有一個女仔叫何里玉，係常歡喺電台節目裏面嘅忠實聽眾；為人神經質，極忠於美國荷里活文化，嗰期有乜嘢荷里活嘅新戲上演，佢就會學足人哋嘅造型同埋談吐。\n另外重有一個專做人情婦嘅Sheila，成日渴望嫁入豪門可以做少奶奶、金絲雀，實行唔憂食唔憂住。\n劇情大綱.\n開頭嘅劇情分開幾路發展：\n常歡喺電台遇到佢嘅忠實聽眾何里玉，但係何里玉覺得佢喺空氣中嘅聲音同真人嘅內涵有好大出入，完全唔係想像中咁激情浪漫，於是阿歡想盡辦法去以荷里活電影嘅扮相嚟同何里玉相襯，企圖得到阿玉嘅肉體。\n另一方面，大佬常滿開始覺得屋企個黃面婆冇乜趣味，有時帶出街重會失禮自己，於是喺出面搵咗個情婦 Sheila；後嚟 Sheila 不擇手段咁殺入常家，迫走咗程大嫂，而 Sheila 就直頭入主咗常家。\n常騷方面，成日同無雙表姑媽鬥氣，梁無雙為咗激常騷，走去常騷做嘢嗰間成人社區中心教腳底按摩實行打對台；後來無雙表姑媽去到常家，俾兩個老人家撩打台灣麻雀，三缺一就搵埋阿騷開檯，點知無雙一家輸三家慘敗，因此極唔順氣而令到同阿騷嘅敵對氣氛加劇。\n常歡喺日本同何里玉一夜情之後，返到嚟香港就另結新歡，終於有次喺屋企俾痴情嘅阿玉撞破佢同另外一個女仔光脫脫咁喺房入面，常歡因此而俾兩個女仔圍攻，喺閃避嘅時候意外咁俾樹上面嘅鵪春蛋扑中咗未埋口嘅腦筍，令佢患上咗「無定向喪心病狂間歇性全身機能失調症」嘅罕見精神病；呢種病令患者嘅情緒完全失控，行為亦無跡可尋，有時會精神分裂，有時會癲癎，有時會抑鬱，重會有自殺傾向……等等；阿歡身邊嘅女朋友因為咁而走晒，但係心有不甘嘅何里玉就扮成咗私家看護，去常家假借照顧阿歡而搵機會報仇，點知阿玉同 Sheila 都俾阿歡嘅無定向病玩到發神經；阿玉因為報唔到仇而十分之沮喪，正要入房搵阿歡告別嗰時，見到阿歡特登整咗份禮物送俾佢，令佢大為感動而施展阿歡嘅接吻絕招巴黎鐵塔反轉再反轉，令阿歡大量谷血上腦，就係呢一吻令到阿歡個病好返。\n程大嫂出走之後，去咗一間卡啦OK夜總會度做打碟兼陪唱，開頭成個師奶咁款搞到自己無客要，後來經阿騷點化之後，就決定發奮圖強改頭換面而變成一個冶艷女郎；有一次常滿咁啱嚟呢間夜總會同日本仔傾生意而撞到程大嫂，佢見自己個老婆變得咁正斗，就想追返自己老婆，甚至當佢係情婦都願意；原來自從阿 Sheila 入咗常家之後，個個月使錢好似倒水咁，買衫買嘢都使成十幾萬（港元），又唔識做家務搞到屋企一鑊泡，搞到老人家同埋屋企人都有怨言，所以呢一刻常滿發覺原來自己個老婆先至係好嘢；不過程大嫂心裏面雖然都好想重修舊好，但係又好嬲常滿當初咁對佢，所以拒絕咗常滿嘅追求。\n到咗兩個老人家喺屋企擺大壽嘅日子，親朋好友都嚟常家祝賀，而常騷鍾情嘅表妹婉君同無雙表姑媽鍾情嘅表哥家明都有嚟賀壽，重即場宣佈咗婚事，可惜兩個鬥氣冤家嘅「愛人結婚了，新郎新娘不是我」，兩個人閃咗入房度一齊喊，繼而惺惺相識，開始咗段新嘅情侶關係。\n後來何里玉亦都嚟到常家賀壽，點不知入去見到常歡俾大班女仔圍住細聲講大聲笑，正當發脾氣想走嘅時候，阿歡個頭又俾嘢扑親而搞到再次癲癎，身邊啲女仔即刻唔見晒，但係阿玉就好緊張咁即刻扶咗佢上房；原來阿歡係扮癲嚟睇吓邊個先係真心，於是兩個人個心就咁就走埋咗一齊。\n程大嫂都有返嚟賀壽，常滿一見到大嫂就即刻想挽留佢，但大嫂仍然不為所動；Sheila 睇見常滿對以前個老婆咁留戀，即刻發晒脾氣話要離開常滿走去新加坡做人情婦。大嫂走咗，Sheila 又走埋，最後剩低常滿一個人飲悶酒……\n兩個老人家見到咁情況，唯有親自出馬，帶住阿騷阿歡兩對情侶一齊操到去卡啦OK，幫大佬搵返程大嫂返屋企，故事就咁而大團圓結局。"}
{"id": "8083", "revid": "1810757", "url": "https://zh-yue.wikipedia.org/wiki?curid=8083", "title": "黃面婆", "text": "黃面婆，係香港人經常會用到嘅名詞，係嗰啲唔再點樣打扮，衣著亦都唔再講究嘅家庭主婦嘅俗稱，屬於貶義嘅詞語。佢嘅性質其實同師奶一詞相近。\n哩個詞語嘅出處已經無從稽考，相信係因為嗰啲家庭主婦喺嫁咗老公之後，剩係顧著照顧仔女，顧著打理家務而勞心勞力，所以皮膚質素變差咗，塊面上呈現出青青黃黃嘅氣息；再加上男主外女主內嘅關係，佢哋多數匿喺屋企，咁喺屋企自然唔會點洗去理個儀容唔會化粧，咁哩塊「黃面」就更加顯而易見。可能就係哩個原因，於是有人就創作咗「黃面婆」一詞嚟形容喺屋企嘅老婆。而哩個詞語多數係個男人同班兄弟聚會時講自己老婆而用嘅，當然做女人嘅就一定會唔鍾意俾自己個老公咁樣稱呼囉。"}
{"id": "8102", "revid": "29554", "url": "https://zh-yue.wikipedia.org/wiki?curid=8102", "title": "韋伯", "text": "韋伯（，）係德國嘅政治經濟學家同社會學家，一般認為佢係現代社會學嘅開山祖師。\n佢最先響柏林大學教書，之後教過弗萊堡大學（Freiburg University）、海德堡大學 、維也納大學同埋慕尼黑大學。對佢嗰時嘅德國政治好有影響，喺德國談判梵爾賽條約（Treaty of Versailles）做過顧問，喺委員會度幫手起草韋馬憲章（Weimar Constitution）。 \n韋伯以個體為社會分析嘅基本單位，主張社會科學家應該以人嘅行為動機，以及佢哋對佢行為所賦予嘅意義來嚟研究社會學。如果唔了解個體，就冇辦法洞察群體嘅社會行為。喺宗教研究方面，韋伯認為價值觀先至係社會變動嘅強勢動力。\n佢寫過論文 (\"The Protestant Ethic and the Rise of Capitalism\"），由宗教社會學（sociology of religion）講起，韋伯話宗教係西、東方發展出唔同文化嘅因素之一，重強調新教裏面一啲特質，對資本主義、官僚架構、理性法治國家嘅形成有相當重要性，喺（\"Politics as a Vocation\"），韋伯定義國家為「壟斷合法用暴力嘅實體」，呢個定義對日後政治學有好大嘅影響。\n出面網頁.\n韋伯嘅著作：\n有關韋伯嘅傳記：\n圖："}
{"id": "8105", "revid": "8", "url": "https://zh-yue.wikipedia.org/wiki?curid=8105", "title": "時人時事", "text": ""}
{"id": "8107", "revid": "25172", "url": "https://zh-yue.wikipedia.org/wiki?curid=8107", "title": "數白欖", "text": "數白欖（北方中文叫數板）係中國流傳已久嘅民間小風俗，係深受當時平民百姓喜愛嘅街頭小娛樂。\n簡介.\n任何人都可以係數白欖嘅表演者，而玩親數白欖嘅絕大多都係一啲貧苦老百姓，總之邊個有啲主題想講，又有幾分作詞嘅天份，就可以向大家演唱，有一個人唱又或者可以幾個人和住嚟唱；數白欖嗰陣，演唱者會拎住用草繩相連住嘅兩塊細木板做拍板，一路拍出節奏邊就一路唱出想講嘅內容。\n數白欖嘅內容大多數都係以諷刺時弊為主，又或者會舒發一吓對某啲嘢嘅感受，有時會講吓當朝嘅政事，有時又會講吓城中大小嘅熱門話題，因此每逢親有人係街頭度數白欖，啲路經嘅途人都會停低落嚟圍觀，重會加入埋一齊吹吓水，冷嘲熱諷一吓。\n數白欖嘅格式.\n數白欖雖然冇規定話要咩格式，但一般嚟講，最普遍係會用「三三七」嚟進行，即係頭兩句都係三個字，而第三句就係七個字嘅句子。以下用咗【數字歌】嘅歌詞嚟做例子：（上面有黑點即係表示拍一吓，拍嘅時候要有規律；可以試玩吓）\n現況.\n而家喺一啲粵劇或者京劇裏面係可以欣賞得到數白欖嘅表演；而學術一啲嚟講，數白欖其實已經歸咗入戲曲中一門「說白」嘅學問之中。\n如果有睇過香港電影明星周星馳嘅喜劇作品《唐伯虎點秋香》，劇中有一段戲都有玩形式類似嘅數白欖，不過佢嘅版本係一個誇張版。而另外一個喺香港算係好多人聽過嘅，以中國醫學為基礎嘅中藥補健食品廣告，亦都有用數白欖嚟做宣傳，其中一句「…鋤得多，傷氣力，消耗一定要補充，唔想失威悲到極…」更加係耳熟能詳。"}
{"id": "8108", "revid": "84008", "url": "https://zh-yue.wikipedia.org/wiki?curid=8108", "title": "搓波", "text": "搓波係足球技巧，控球動作一種。\n足球員將自己隻腳喺個波上面一搓，個波就跟住隻腳轆。\n通常足球員用呢一招整郁個貼身嘅波，或微細控制個波嘅方向；佢哋過人亦會混埋插花一齊用，因為兩種動作睇落好相似。連續搓兩下波係一種突破重圍嘅好招數。\n被公認為法國球王嘅施丹（\"Zinedine Zidane\"）就最擅長呢下嘢，佢有套招牌搓波動作俾人稱之為「施丹式轉身」，難度唔算非常高，但係用嚟過人就非常之有效，所以好多業餘踢波之人同埋新一輩嘅職業球員都會學呢招嚟旁身，而其他國際級嘅球星有時亦會使出呢招嚟繞過對手。\n不過，如果玩搓波玩得唔小心或者技術唔夠，搓波好易會變成踩波車。"}
{"id": "8109", "revid": "198212", "url": "https://zh-yue.wikipedia.org/wiki?curid=8109", "title": "英格蘭超級足球聯賽", "text": "英格蘭超級足球聯賽（英文：Premier League，簡稱英超聯或者英超）係英格蘭嘅頂級足球聯盟賽事。\n英格蘭超級足球畀人嘅一貫比賽形象係節奏快，攻勢組織多，參賽嘅球員亦非常搏命；而喺英超搵食嘅足球員，多數係來自世界唔同國家嘅高質素足球員，因此比起其他一般嘅聯賽有高好多嘅比賽水準；亦因為咁嘅原因，喺東南亞好多地方嘅人（包括香港）都比較鍾意睇英超嘅賽事。\n賽制.\n聯賽採取主客雙循環賽制比賽，每一隊同各個球隊對賽兩次，主客各一次。由1995-96年球季開始參賽球隊由22隊減至20隊，每支球隊共進行38場賽事，無論主場或者作客比賽各有19場。每場嬴波可得3分，打和得1分，輸波0分，按各隊喺聯賽所得嘅積分排列。\n如果球隊喺聯賽完咗之後同分，就要順序跟以下方法嚟排名次： \n喺2005至2006年度球季共有20隊球隊參與角逐，踢晒所有賽事後總積分最高嗰隊可以奪得聯賽冠軍，而總積分最低嗰3隊球隊就會降班落英格蘭冠軍聯賽。同時，冠軍聯賽頭2名肯定獲得下個賽季嘅升班資格，而冠軍聯賽的第3至6名就會踢附加賽嚟爭最後一個升班資格。\n歐洲賽事名額.\n以下係參加歐洲賽事名額分配：\n2022至23年球季參賽球隊.\n2023至23年球季總共20隊，包括升班嘅英冠聯賽冠軍富咸，亞軍般尼茅夫同埋附加賽冠軍諾定咸森林。\na = 英超創立已經喺度嘅球隊 b = 未降過班嘅隊\n獎項.\n英超冠軍獎盃.\n而家嘅英超冠軍獎盃由皇家珠寶商負責鑄造，重4英石（25千克），高43厘米同深25厘米，主體為合金銀，表面電鍍純銀，底座由孔雀石造成，表面蓋有銀環，刻有冠軍球會嘅名單，孔雀石嘅綠色代表球場嘅草坪。獎盃設計取材自英格蘭足球傳統嘅「三獅」紋章，佢嘅上面有金冠，兩隻獅子分據獎盃手柄嘅上方，第三隻獅子即球季結束高舉獎盃嘅冠軍球隊隊長。手柄上綁嘅彩帶印上嘅英超名則按照返冠名贊助嘅名。\n2004年特別打造咗一隻全金版本嘅獎盃嚟頒畀2003-04球季全季不敗嘅阿仙奴。\n每月同年度獎項.\n除咗冠軍獎盃同冠軍隊成員嘅冠軍獎牌外，英超喺賽季每月頒發「巴克萊每月最佳教練」（Barclays Manager of the Month）同埋「EA SPORTS每月最佳球員」（EA SPORTS Player of the Month）兩個獎項；而每年球季亦會頒發「英超年度最佳教練」（Premier League Manager of the Year）同埋「巴克萊金手套」（Barclays Golden Glove）兩項個人大獎。\n英格蘭超級聯賽10年（1992—2002）獎項.\n2002年係英格蘭超級聯賽嘅十周年，為咗對呢十年入面對英超貢獻良多嘅球員同球隊，特別設立咗英格蘭超級聯賽10年嘅獎項。所有獎項都係由公眾投票同一組專業足球評論員選出嚟嘅。\n英格蘭超級聯賽20年獎項.\n2012年係英超20周年嘅紀念，為咗慶祝賽事勝利，設立咗英超20年嘅獎項，由公眾投票同一組專業足球評論員選出嚟。"}
{"id": "8110", "revid": "42683", "url": "https://zh-yue.wikipedia.org/wiki?curid=8110", "title": "全球變暖", "text": "全球變暖，有時叫做全球暖化，係指喺一段時間中，地球嘅大氣同海洋溫度上升嘅現象，主要係指人為因素令到溫度上升，原因好可能係由於溫室氣體排放過多造成嘅。\n喺20世紀，全球平均接近地面嘅大氣層溫度升咗攝氏 0.74 度。普遍嚟講，科學界認為過去五十年可觀察嘅氣候改變係由人類活動所推動。\n二氧化碳同其他溫室氣體嘅含量不斷增加，正係全球變暖嘅人為因素中主要部分。燃燒化石燃料、清理林木同耕作等等都增強咗溫室效應。第一次懷疑溫室效應會發生嘅觀測係瑞典化學家阿累尼烏斯喺1897年所做嘅。雖然當時冇引發公眾討論，但係事隔 90 年，終於變成公眾關注嘅問題。\n美國加利福尼亞大學嘅科學家喺太平洋中央夏威夷嘅莫勞島上設立 4 個 7 米高同一個 27 米高嘅採樣塔，每個鐘採樣 4 次，分析二氧化碳嘅變化情況。\n目前全球平均溫度嘅變化，幾乎同二氧化碳含量嘅變化係同步上升嘅，工業革命開始嗰陣，二氧化碳嘅含量急劇增加。雖然植物嘅光合作用吸收了好大一部分二氧化碳，海洋亦溶解一部分二氧化碳並固定成碳酸鈣，但係空氣裏面二氧化碳嘅含量重係漸漸增加緊。根據美國維珍尼亞大學同英國東英格蘭大學聯合研究嘅結果，喺20世紀後半葉，全球溫度上升嘅趨勢非常明顯，溫度變化情況睇下面幅圖。\n命名法則.\n全球變暖係比氣候改變更明確嘅名。原則上，「全球變暖」一詞對成因持中立觀點，但係根據大眾嘅用法，「全球變暖」意味著人類嘅影響。但係，聯合國氣候變化框架公約使用「氣候改變」代表人為因素導致嘅改變，「氣候變化」代表第啲嘢導致嘅改變。其他組織就用「人為嘅氣候改變」（Anthropogenic climate change）代表人為因素導致嘅改變。\n歷史上嘅全球變暖.\n根據儀器記錄，相對於1860年至1900年期間，全球陸地同海洋溫度上升咗攝氏 0.75 度。自1979年，陸地溫度上升速度比海洋溫度快一倍（陸地溫度上升咗攝氏 0.25 度，而海洋溫度上升咗攝氏 0.13 度）。根據衛星溫度探測，對流層嘅溫度每十年上升攝氏 0.12 度至 0.22 度。喺1850年前嘅一兩千年，雖然曾經出現中世紀溫暖時期同小冰河時期，但係大眾相信全球溫度係相對穩定嘅。\n根據美國太空總署戈達德太空研究所嘅研究報告估計，自1800年代有測量儀器被廣泛應用開始，2005年係最溫暖嘅年份，比1998年嘅記錄高咗攝氏百分之幾度。\n世界氣象組織同英國氣候研究單位都有類似嘅估計，曾經預計2005年係僅次於1998年第二溫暖嘅年份 。"}
{"id": "8120", "revid": "259", "url": "https://zh-yue.wikipedia.org/wiki?curid=8120", "title": "月餅", "text": "月餅（粵拼：jyut6 beng2）係中秋節嘅重要嘢食，意謂團圓。\n月餅起源，民間有唔同講法。一個講法係唐太宗八月十五出征突厥，凱旋而歸，得一圓餅。太宗大喜，指住個月笑住講：「應將胡餅邀蟾蜍」。之後就同文武百官一齊食，從此，就有中秋節食月餅嘅習俗。另一講法係唐明皇遊月宮時，食咗嫦娥款待嘅仙餅後，回宮命人製成。\n據《洛中見聞》記載，唐僖宗曾經響中秋節叫御膳房用紅綾將餅賞賜新科進士，呢種紅綾將餅應該就係最先嘅月餅。\n另外有傳說，元末人民反抗統治，月餅裏面夾紙條傳遞通風報信。\n有文獻記載，月餅最早出現響南宋時候，之不過當時月餅同中秋節一啲關係都冇，只不過係一種蒸餅拎來賣咁。月餅真正同中秋節拉上關係喺明代。當時北京城內出現咗一種以果做餡嘅月餅。之後人人響中秋節呢一日自己整月餅，用來自用同送畀親朋戚友，以表達團圓祝賀之意。嗰陣時月餅大小同形狀個個都好唔同，差別好大，製作名堂多兼得意，好似有專供男人食嘅月牙月餅，只限女人食嘅葫蘆月餅，重有特別為後生仔準備嘅「孫悟空」、「兔兒爺」之類嘅月餅等，名目繁多，不一而足。到咗近代，月餅有人手亦用機器幫手整，品種亦日益豐富。\n月餅有分好多種唔同款，最出名嘅有廣式月餅（粵廣地區）、京式月餅（中原地區）、潮式月餅（潮汕）、同蘇式月餅（蘇州嗰頭）。\n粵廣地區款式.\n喺粵廣地區，而家嘅月餅係商品，款式好多，例如有冰皮月餅、雙黃蓮茸、奶黃、金華火腿五仁咁。不過，最正宗都係蓮子茸。舊時月餅會落好多糖同豬油，近年講求健康，轉用植物油，又落少啲糖。\n傳統餅皮月餅.\n傳統餅皮月餅會用麵粉、糖漿、生油同鹼水溝埋搓，為咗令餅皮軟硬度啱，都會將新舊餅皮一齊搓。餅皮之後會包餡，標準大細係直徑三寸二，高一寸六，重四兩，焗出嚟啡黃色。若果餅皮用淨咗，可以整埋豬仔餅。\n蓮茸月餅.\n蓮茸月餅係最常見嘅傳統月餅，多數都加埋鹹蛋黃，最流行嘅係雙黃，即係「雙黃蓮茸月」。蓮茸又分兩種，傳統係黃蓮茸，蓮子無去衣，用黃糖整；近年興白蓮茸，蓮子有去衣，用白糖整，色水比黃蓮茸淺，蓮子味香啲。\n五仁月餅.\n五仁月餅係舊時比較流行嘅傳統月餅，五仁餡通常都係欖仁、合桃、芝麻、瓜子同杏仁，再落玫瑰露酒同糖調味。\n有啲五仁月餅會用埋金華火腿做餡，舊時亦會用燒雞取代金華火腿。\n荳茸月餅.\n荳茸月餅亦係舊時比較流行嘅傳統月餅，多數用綠豆茸溝雞油整餡，價錢比蓮茸月餅平。亦有用紅豆茸做餡，叫荳沙月餅。\n奶黃月餅.\n奶黃月餅係近年時興嘅月餅，用傳統餅皮包奶黃餡。不過因為一個餅放得多奶黃餡就好難焗得好，所以奶黃月餅嘅大細要縮細去就，比傳統月餅細個。\n冰皮月餅.\n冰皮月餅喺1989年出現，餅皮用糯米粉同粘米粉整，唔經焗製。餡就好多時都係綠豆茸、芝麻茸、生果茸，近年重有乳酪、朱古力、芝士等等。\n銷售.\n喺香港大型餅鋪賣月餅係用月餅咭為主，嚟啲預繳式消費方便工廠統計，預知月餅銷售數量，有利減少死貨。1970年代之前，香港流行供月餅會，提前一年每月供一次款，第二年就可以攞幾盒月餅送禮。\n而家嘅月餅多數用透明膠袋獨立包裝，放入方型或圓形鐵罐入面。舊時包裝無咁講究，只係將幾個月餅疊起用玉扣紙捲成一筒，矜貴啲就用紙盒包裝。"}
{"id": "8127", "revid": "143999", "url": "https://zh-yue.wikipedia.org/wiki?curid=8127", "title": "保險", "text": "保險（，又叫燕梳）係投保人通過繳交保費，將風險轉移到承保人或保險公司嘅方式。保險公司會對風險招致嘅損失作出金錢賠償。\n保險原理.\n保險嘅作用係管理風險。當你投保之後，等於將部分財務風險轉移畀保險公司。如果冇投保，當事人就需要自行承擔財務風險。喺財務計劃之中加入保險安排，對於保障自己、家人同個人資產，以至防範各種風險都非常重要。\n購買保險之後，就會成為投保人，亦可能係受保人。要向保險公司畀一筆叫做「保費」嘅錢，作為要求保險公司幫你承擔風險嘅代價。若果遇到屬於承包範圍嘅事故，就可以提出索償。"}
{"id": "8133", "revid": "8", "url": "https://zh-yue.wikipedia.org/wiki?curid=8133", "title": "傻", "text": "傻即係冇腦，同笨好似。\n傻有兩種，一種係個人天生智力有問題，俗稱低能或智障，另一種係智力正常，但係做出嚟嘅事係唔正常，例如明知故犯。"}
{"id": "8138", "revid": "1744111", "url": "https://zh-yue.wikipedia.org/wiki?curid=8138", "title": "師奶", "text": "師奶（「奶」字讀\"naai1\"音，音調同「拉」，太太嘅俗稱。主要係街坊之間用嚟打招呼嘅用詞。哩個詞語亦都可以用嚟取笑嗰啲唔多化粧，外表睇起上嚟土土地好似傳統家庭主婦咁嘅未婚女士，有所謂「師奶仔」嘅叫法。\n來源.\n師奶，又可以寫做「施奶」，而哩個詞語據講原本嘅意思係指施以人奶以養育之恩嘅女人（哩個用法，個「奶」要讀返佢嘅原本音），其實即係稱呼阿媽或者奶媽嘅代名詞，喺同村鄰里之間作為互相嘅招呼，潛在住讚揚母愛偉大嘅意味；不過又據聞因為咁樣而出現咗一個幾得意嘅情形，就係話喺以前如果對住一個未結婚嘅女人叫佢做「施奶」，換嚟嘅反應多數會好激烈，最可能會係回應一句：「我啋！大吉利是！」嚟阻止哩個稱呼，原因係冇懷孕就唔會有奶水，而中國人嘅舊觀念普遍認為，未婚懷孕係件敗壞家聲嘅醜事，咁都未結婚未做人阿媽又點會有奶可施，於是名節為上就要阻止人叫佢做施奶。\n另外，師奶哩個寫法，喺以前係啲武館跟人學師嘅徒弟用嚟稱呼嗰啲做師父嘅老婆，會叫佢做「師母」或者「師奶」（哩個「奶」都係用返佢嘅原本讀音），後來隨住社會慢慢現代化，學功夫嘅人逐漸減少，慢慢啲人就將「師奶」哩個詞語同「施奶」嘅寫法融合變成同義詞，「奶」字嘅讀音亦變成高\"N\"音。\n用法.\n街坊用語.\n師奶係舊一輩嘅屋村街坊最鍾意用嘅招呼用詞，佢哋會叫鄰里裡面嫁咗人嘅女士做乜師奶物師奶，譬如叫陳生個老婆係「陳師奶」，張生個老婆係「張師奶」，代替咗「陳太太」，「張太太」作為互相嘅稱呼。因為喺以前嚟講，啲鄰里關係係比較和諧友好，街坊之間經常互相照應，而咁樣嘅稱呼可以令到左鄰右里間嘅關係更加拉近，感覺親切而唔會太生外。\n「靚師奶」與「黃面婆」.\n但係今日哩個師奶嘅詞語已經有所演化；街坊之間仍然都有用佢嚟互相招呼，但係如果遇到啲後生嘅太太，或者仍然有化吓粧，比較識得打扮嘅太太，就要識得喺師奶前面加個「靚」字，因為哩啲做咗人老婆嘅太太會覺得，俾人感覺係「靚師奶」，總好過俾人覺得自己係「黃面婆」。\n取笑人用.\n除咗對街坊使用之外，師奶哩個詞語更加演化到唔一定稱呼已婚嘅女人；若果喺邊度見到一個冇乜化粧，衣著外表亦冇乜魅力可言嘅未婚女性，明明未結婚但係望落去成個家庭主婦咁嘅，就會俾人笑佢係「師奶款」，但哩個係貶義嘅稱呼嚟，唔好亂咁對人講。\n「師奶殺手」.\n香港有一個知名嘅藝員叫做陶大宇，曾幾何時因為一套電視劇《刑事偵緝檔案》而人氣暴升，阿大宇喺劇中係飾演一個叫做張大勇嘅精明幹探，個款英姿凜凜，而且仲屢破奇案，威風嘅形象深受廣大觀眾嘅歡迎。哩套劇當時係喺夜晚嘅黃金時段度播出，當時最多人睇嘅就係嗰啲師奶級嘅女士，真係集集咁追嚟睇；之後喺一次公開嘅劇集宣傳場合入面，身為主角嘅陶大宇俾一大班師奶影迷瘋狂咁圍住要求合照同埋簽名，第二日報紙嘅娛樂版就作咗「師奶殺手」哩個綽號嚟形容陶大宇嘅魅力。跟住之後，凡親成為嗰期最受歡迎嘅男藝人，就會用「師奶殺手」哩個稱號嚟稱呼佢，直頭當係代名詞咁嚟用。"}
{"id": "8139", "revid": "1647485", "url": "https://zh-yue.wikipedia.org/wiki?curid=8139", "title": "全音符", "text": "音樂上，全音符（，）係一個空心卵形嘅音符。響四拍四音樂來講，佢長度就佔四拍。其他音符都係平分佢嘅音符時值。例如二分音符，就係將佢嘅音長一半。四分音符就分佢做四份，音長係佢嘅四分一。而就係佢嘅兩倍。\n而同佢等長嘅休止符，就叫做全休止符，個樣就係黑色長方格，吊響樂譜上面數起第二條綫度。佢無聲嘅長度同全音符一樣。全休止符有時會畀當做全小節嘅休止符，例如五拍四嗰陣，代表成個五拍小節無聲。但係後面跟住其他音符嘅話，就去返佢原本四拍。"}
{"id": "8142", "revid": "14", "url": "https://zh-yue.wikipedia.org/wiki?curid=8142", "title": "全休止符", "text": ""}
{"id": "8143", "revid": "1647487", "url": "https://zh-yue.wikipedia.org/wiki?curid=8143", "title": "二分音符", "text": "音樂上，二分音符（，）就係長度係全音符一半嘅音符，音符時值 亦都係四分音符嘅兩倍。響四拍四樂譜上，佢就佔兩拍。二分音符個樣係空心卵形，加一支柄。如果響中間綫以上，條柄向下，如果響正中間綫或者以下，條柄就向上。\n二分休止符同二分音符一樣咁長嘅休止符。個樣係實心長方形，坐響樂譜中間條綫上面。"}
{"id": "8144", "revid": "1647489", "url": "https://zh-yue.wikipedia.org/wiki?curid=8144", "title": "四分音符", "text": "音樂上，四分音符（，）嘅音符時值係全音符嘅四分一，二分音符嘅一半同埋八分音符嘅兩倍。佢個樣係實心卵形加支柄。樂譜上，如果係中間綫以上，支柄就向上。相反，就向下。\n統一碼裏面，符號係U+2669 (♩).\n四分休止符有四分音符咁長嘅休止符。個樣似Z面加個C字。亦都似日文平假名そ。"}
{"id": "8145", "revid": "14", "url": "https://zh-yue.wikipedia.org/wiki?curid=8145", "title": "四分休止符", "text": ""}
{"id": "8146", "revid": "14", "url": "https://zh-yue.wikipedia.org/wiki?curid=8146", "title": "二分休止符", "text": ""}
{"id": "8149", "revid": "1647492", "url": "https://zh-yue.wikipedia.org/wiki?curid=8149", "title": "八分音符", "text": "音樂上，八分音符（，）嘅音符時值係全音符嘅八分之一。佢嘅長度係四分音符嘅一半，十六分音符嘅兩倍。佢個樣係實心卵形，加支柄，柄尾右面加條尾。如果響中間綫以上，柄向下，條尾彎上。中間綫或者以下，柄向上，條尾彎落。如果有幾個八分音符或者十六分音符等等之下嘅音符，就會唔畫條尾，改用支擔連住。\n統一碼符號U+266A (♪).\n八分休止符係同八分音符咁長嘅休止符，個樣似個細7字放響第二間同第三間度。"}
{"id": "8150", "revid": "14", "url": "https://zh-yue.wikipedia.org/wiki?curid=8150", "title": "八分休止符", "text": ""}
{"id": "8151", "revid": "1647498", "url": "https://zh-yue.wikipedia.org/wiki?curid=8151", "title": "十六分音符", "text": "音樂上，十六分音符（，）嘅音符時值係全音符十六分之一。佢長度係八分音符嘅一半，卅二分音符嘅兩倍。佢個樣係實心卵形，加支柄，柄尾右面加兩條尾。如果響中間綫以上，柄向下，兩條尾彎上。中間綫或者以下，柄向上，兩條尾彎落。如果有幾個八分音符或者十六分音符等等之下嘅音符，就會唔畫條尾，每條尾改用支擔連住。\n十六分休止符係同十六分音符咁長嘅休止符，個樣似個兩細7字上下連埋，上7放響第二間同第三間度，下7放響第三同第四間度。"}
{"id": "8152", "revid": "14", "url": "https://zh-yue.wikipedia.org/wiki?curid=8152", "title": "十六分休止符", "text": ""}
{"id": "8153", "revid": "1649573", "url": "https://zh-yue.wikipedia.org/wiki?curid=8153", "title": "卅二分音符", "text": "音樂上，卅二分音符（，）嘅音符時值係全音符嘅卅二分之一。佢嘅長度係十六分音符嘅一半，六十四分音符嘅兩倍。佢個樣係實心卵形，加支柄，柄尾右面加三條尾。如果響中間綫以上，柄向下，三條尾彎上。中間綫或者以下，柄向上，三條尾彎落。如果有幾個八分音符或者十六分音符或卅二分音符音等等之下嘅音符，就會唔畫條尾，每條尾改用支擔連住。\n卅二分休止符係同卅二分音符咁長嘅休止符，個樣似個三細7字上下連埋，上7放響第二間同第三間度，下7放響第三同第四間度。"}
{"id": "8154", "revid": "14", "url": "https://zh-yue.wikipedia.org/wiki?curid=8154", "title": "三十二分音符", "text": ""}
{"id": "8155", "revid": "14", "url": "https://zh-yue.wikipedia.org/wiki?curid=8155", "title": "三十二分休止符", "text": ""}
{"id": "8156", "revid": "14", "url": "https://zh-yue.wikipedia.org/wiki?curid=8156", "title": "卅二分休止符", "text": ""}
{"id": "8157", "revid": "1649582", "url": "https://zh-yue.wikipedia.org/wiki?curid=8157", "title": "六十四分音符", "text": "音樂上，六十四分音符（，或者）嘅音符時值係全音符嘅六十四分之一。佢嘅長度係卅二分音符嘅一半，一百二十八分音符嘅兩倍。佢個樣係實心卵形，加支柄，柄尾右面加四條尾。如果響中間綫以上，柄向下，四條尾彎上。中間綫或者以下，柄向上，四條尾彎落。如果有幾個八分音符或者十六分音符或卅二分音符音或六十四分音符等等之下嘅音符，就會唔畫條尾，每條尾改用支擔連住。\n六十四分休止符係同六十四分音符咁長嘅休止符，個樣似個四細7字上下連埋，上7放響第一間同第二間度，中上7放響第二同第三間度，中下7放響第三間同第四間，下7放響第四間同下加一間。\n六十四分音符響音樂上好少見，通常只係用響慢嘅樂章。"}
{"id": "8158", "revid": "14", "url": "https://zh-yue.wikipedia.org/wiki?curid=8158", "title": "六十四分休止符", "text": ""}
{"id": "8159", "revid": "1738053", "url": "https://zh-yue.wikipedia.org/wiki?curid=8159", "title": "一百二十八分音符", "text": "音樂上，一百二十八分音符（，或者）嘅音符時值係全音符嘅一百二十八分之一。佢長度係六十四分音符嘅一半，嘅兩倍。佢個樣係實心卵形，加支柄，柄尾右面加五條尾。如果響中間綫以上，柄向下，五條尾彎上。中間綫或者以下，柄向上，五條尾彎落。如果有幾個八分音符或者十六分音符或卅二分音符音或六十四分音符或一百二十八分音符，就會唔畫條尾，每條尾改用支擔連住。\n一百二十八分音符響音樂上好少用，通常係用響好慢嘅樂章。一百二十八分音符就可以令到篇音樂變到好快。有時寫咗串一百二十八分音符，實際上係只係表示好快，表演人可以唔使死跟住樂譜速度，自己去調節。響呢啲情況，有時都會有標明。呢個音符重有一種用法，就係裝飾音。\n一百二十八分休止符係同一百二十八分音符咁長嘅休止符，個樣似個五細7字上下連埋，不過係極之少見，有時畀人用來做吸氣符號。"}
{"id": "8161", "revid": "14", "url": "https://zh-yue.wikipedia.org/wiki?curid=8161", "title": "一二八分休止符", "text": ""}
{"id": "8162", "revid": "14", "url": "https://zh-yue.wikipedia.org/wiki?curid=8162", "title": "一二八分音符", "text": ""}
{"id": "8165", "revid": "259", "url": "https://zh-yue.wikipedia.org/wiki?curid=8165", "title": "傻仔", "text": "傻仔喺依家日常生活入面係指一個蠢或者白痴嘅人。\n英語同義詞之一.\n「傻仔」嘅其中一個英文翻譯，係「idiot」。「idiot」以前係法律同埋精神病學領域入面一種技術術語，用嚟指某種深遠智力殘障，患者精神年齡喺2歲或者以下，同埋嗰個人無法防範常見嘅危險動作。呢個詞語逐漸被嚴重嘅智力障礙呢一個詞語代替（一個相對婉轉嘅詞語）。「Idiot」一詞源自希臘語ἰδι^ώτ-ης，即係指無法喺公共生活入面承擔責任嘅人。"}
{"id": "8166", "revid": "14", "url": "https://zh-yue.wikipedia.org/wiki?curid=8166", "title": "溫室效應問題", "text": ""}
{"id": "8167", "revid": "14", "url": "https://zh-yue.wikipedia.org/wiki?curid=8167", "title": "家有囍事 (電影)", "text": ""}
{"id": "8169", "revid": "14", "url": "https://zh-yue.wikipedia.org/wiki?curid=8169", "title": "撞牆 (足球)", "text": ""}
{"id": "8170", "revid": "14", "url": "https://zh-yue.wikipedia.org/wiki?curid=8170", "title": "三角短傳", "text": ""}
{"id": "8173", "revid": "1761938", "url": "https://zh-yue.wikipedia.org/wiki?curid=8173", "title": "明報", "text": "《明報》係一份響香港發行嘅收費報章，1959年5月20號創刊，創辦人係查良鏞，即係金庸，政治立場係香港中間派。"}
{"id": "8176", "revid": "214787", "url": "https://zh-yue.wikipedia.org/wiki?curid=8176", "title": "武術", "text": "武術係中國功夫作為運動比賽項目嘅名，比賽分做套路同散手兩大類。"}
{"id": "8177", "revid": "168510", "url": "https://zh-yue.wikipedia.org/wiki?curid=8177", "title": "屋企", "text": "屋企（）可以係指一個屬於自己嘅棲身空間，亦都可以係同親人，即係同你有血緣關係嘅人，一齊住嘅地方；呢個地方畀到自己溫暖同舒適，有最安全嘅感覺，就算離開咗幾遠幾耐都好，最後都希望可以返返去。\n因為屋企通常都會有親人一齊住，有父母兄弟姐妹，或者有老公老婆有仔女，所以屋企亦係家庭（）嘅代名詞，而一齊住嘅親人就會叫佢哋做屋企人。\n屋企呢個詞語唔係好多中國人會用，得粵語區會用。屋企呢個詞係通用粵語，喺一啲粵語方言有第啲差唔多嘅用詞，如禺北話叫做屋歸，簡稱做歸。喺香港油麻地有名為屋企旅舍嘅旅館，以凸顯社區文化。香港最大電視台電視廣播有限公司，亦曾經用卡啦屋企作為電視劇嘅名。喺上海淮海中路亦有名為屋企湯館嘅粵式料理，可見廣東人對家庭有幾重視。"}
{"id": "8178", "revid": "14", "url": "https://zh-yue.wikipedia.org/wiki?curid=8178", "title": "屋企人", "text": ""}
{"id": "8179", "revid": "1726740", "url": "https://zh-yue.wikipedia.org/wiki?curid=8179", "title": "光合作用", "text": "光合作用（，英文：）係指植物以光作為能源，將二氧化碳同水，轉化成為葡萄糖（Glucose）同氧氣嘅過程。植物會利用大氣中嘅二氧化碳，泥土中吸返嚟嘅水，加埋自己本身有嘅葉綠素，利用太陽光供給嘅能量，製造成糖分。好多粒糖聚埋一齊就會變成澱粉，植物會以澱粉嘅形式嚟儲存過多嘅萄葡糖。除咗糖粉之外，氧氣係光合作用嘅副產品（亦有佢係新陳代謝廢物嘅講法），呢啲氧氣會被釋放出大氣，維持大氣中氧氣嘅含量。光合作用除咗係自養生物嘅食物來源，重係呢個世界上其中一個非常重要嘅生物化學作用，因為全地球嘅生物都依賴佢所製造出嚟嘅氧氣同糖份嚟生存。好多綠色嘅生物，好似藻類，高級植物，某啲細菌，都會做光合作用。\n總結.\n成個光合作用好複雜，最簡單而又最多人知嘅講法，就係用水加二氧化碳變成糖加氧氣：\n6CO2 + 6H2O + 光 → C6H12O6 + 6O2\n6個二氧化碳分子 + 6個水分子 + 光 → 葡萄糖 + 6個氧分子\n詳細啲嚟講，光合作用係分兩個階段，第一個叫光反應或者光化反應，呢個反應係指葉綠素或者其他葉片中嘅色素收集太陽光入面嘅能量，將呢啲能量暫時存放係一啲粒子令佢變成為高能量粒子。呢啲高能量粒子（即係NADPH 同埋ATP）會用喺第二個階段度，呢個階段叫暗反應或者固碳作用，並涉及卡爾文循環。呢個循環會用二氧化碳同埋先前嗰啲高能量粒子嚟造3-碳化合物，氧氣同埋將還原咗嘅NADPH2氧化返做NADP。\n由卡爾文循環造出嚟嘅三碳化合物（3-磷酸甘油醛，Glyceraldehyde 3-phosphate），就會離開卡爾文循環，用嚟造糖。\n植物.\n大部份嘅植物都係光能自養生物，即係話佢哋都可以依賴光能嚟將無機物變成有機食物。光能除咗嚟自太陽光之外，重可以係其他光源。佢哋唔使食其他生物嚟攝取佢哋嘅養份都可以維持生命，所以佢哋又叫做生產者。而自養生物重有另一種，稱為化能自養生物，佢哋用化學能嚟代替光能做「光合作用」，稱為化合作用，用同樣原理製造到食物，呢啲化學能嚟自氧化還原反應。\n光合作用所需要嘅能源，完全嚟自光中嘅光子。呢啲光子打中咗葉入面嘅還原劑，即係水，然後將水打散（稱為光解），得出高能量電子同埋氧。呢啲高能量嘅電子會經過一連串嘅電子鏈，釋放出能量，製造ATP同埋NADPH，提供能量進行化合反應。呢啲化合反應簡單啲嚟講就係將二氧化碳入面個碳還原返做碳水化合物（其中一種係糖），所以又叫固碳作用。\nn CO2 + 2n H2O + ATP + NADPH → (CH2O)n + n H2O + n O2, \n暗反應造出嚟嘅三碳，除咗可以用嚟做糖之外，重可以用嚟做其他有機化合物，好似纖維素，其他脂類同胺基酸嘅生物合成中嘅基礎化合物，或者用嚟做細胞呼吸作用嘅燃料。其實除咗做纖維素呢個用途之外，當其他動物食咗植物之後，呢啲三碳俾動物吸收咗之後，喺動物身體入面都會用做到呢啲用途，呢啲靠食自養生物嚟維生嘅動物稱為異養生物。就結果嚟講，細胞呼吸作用可以作為光合作用嘅相反，呼吸作用就將食物同氧氧化為二氧化碳同埋能量，而光合作用就將二氧化碳同埋能量還原為食物同氧氣。不過，佢哋係用完全唔同嘅過程同機制做呢個轉化，所以絕對唔可以混為一談。\n植物利用葉綠素嚟吸光做光合作用，所以大部份嘅植物睇起上嚟都好似綠色咁。不過，好多時葉綠素重會有其他輔助色素幫手吸光，好似胡蘿蔔素同埋葉黃素咁。佢哋同葉綠素一樣存在係葉綠體入面。雖然植物綠色嘅部份都有葉綠素，但主要都係樹葉負責吸光。而葉肉細胞每平方微米中，就擁有大約五十萬個葉綠體。\n藻類以及細菌.\n藻類雖然比起陸上植物嚟講，構造比較簡單，但佢哋做光合作用嘅過程同陸上植物毫無分別，而且佢哋重比陸上植物擁有更多嘅輔助色素，所以佢哋又紅又綠，有好多種顏色。佢哋全部都會製造氧氣，而且大部份都係自養生物。佢哋有部份嘅異養生物，因為佢哋靠吸收由其他生物製造嘅物料。\n而能夠進行光合作用嘅細菌，由於佢哋無細胞膜包住嘅細胞器，故此佢哋唔會有葉綠體。所以佢哋嘅光合作用會喺細胞入面進行。好似藍藻咁，佢哋有同葉綠體非常相似嘅細胞膜，並且係唯一可以進行有氧氣製造到出嚟嘅光合作用嘅原核生物。所以葉綠體除咗被認為係由細菌同另一啲生物演化而成，重被認為係藍藻嘅祖先。其他可以進行光合作用嘅細菌，佢哋會好多唔同種類嘅色素，稱為菌綠素，但係就唔會製造氧氣。咁有某部份嘅細菌，喺光解中，會用硫化氫代替水作為還原劑，並製造硫而唔係氧作為廢物。\n過程.\n光合作用分為兩大步，第一步係將光能轉為化學能嘅光化作用，第二步就係利用轉化咗嘅化學能嚟做固碳嘅固碳作用，其中包括卡爾文循環。\n光化作用.\n光化作用（英文：photochemical reactions，light-dependent stage），又稱光作用，發生喺擁有葉綠素同埋葉綠體（或者擁有類葉綠體細胞膜）嘅細胞度。呢個作用並唔涉及任何酶。步驟：\n電子激發.\n喺光合作用，可見光中嘅光子係一個能量供給者。當光子打中葉綠素，其中一啲電子就會被激發。一般嚟講，當電子被激發，會被視為唔穩定，咁就會發生幾個情況，放返啲能量出嚟穩定返自己，第一個係變螢光，第二個就係發熱，第三個就係將啲多咗嘅能量畀隔離嗰啲粒子做反應，呢個情況又叫做共震轉送或者電能傳送，而第四個情況就會將嗰粒好高能量嘅電子掉畀隔離嗰粒粒子，但呢個情況會令粒電子所帶住嘅能量變少，呢個情況叫做電子傳遞。第三個同第四個情況就會引致光合作用。\n一般嚟講，大部份嘅植物都有幾種唔同嘅葉綠素，而佢哋絕大部份都有葉綠素a 同埋b，再加多幾種唔同嘅色素，嚟將可吸收嘅光系增多，作為一個互補機制，令佢哋可以吸收多啲嘅能量做反應。呢啲都可以算係某啲自養生物嘅適應性，好似一啲生得比較矮嘅植物，或者生於較深海域嘅生物咁，佢哋未必夠人搶光，或者啲光根本入唔到去咁深嘅海域，所以佢哋就要有好多種唔同嘅色素去幫佢哋收集足夠嘅能量。咁成個負責吸光嘅系統就叫做光化系統。\n一塊葉入面可以有好多個光化系統，不過喺入面就只得幾粒葉綠素會連到去光化反應中心，而幾粒葉綠素先會專係用嚟將啲光能轉做化學能。加埋先前提到嘅色素，佢哋會將吸收到返嚟嘅光能傳到去光化反應中心進行作用。\n當塊葉俾光打中，其中有啲收光粒子嘅電子被激發，就會將激發能量過畀隔離嘅收光粒子，一路直到過到畀光化反應中心嘅葉綠素。呢粒葉綠素會被激發，然後會由電子捐獻者度升級一粒激發咗嘅電子去電子接受者，令到原本嘅電子捐獻者少咁粒電子，而電子接收者就多咗粒電子，於是就形成「+」同「-」二極。呢個光激發最後引致電子極差並誘發後嚟嘅氧化還原反應鏈。\n產品.\n氧氣、澱粉同水"}
